Inglese
Il Servizio linguistico inglese della Cancelleria federale riceve mandati di traduzione da diversi uffici dell’Amministrazione federale e dai Servizi del Parlamento.
L’inglese è sempre più importante, ma non ha valore legale
L’inglese non è una lingua ufficiale né una lingua nazionale della Svizzera. Ciò nonostante, riveste un ruolo importante nel nostro Paese. Nelle esportazioni, nel terziario e nel turismo è ormai indispensabile e anche il Consiglio federale e l’Amministrazione federale devono ricorrere sempre più spesso all’inglese per poter comunicare e informare in determinati contesti.
Gli atti normativi importanti per cui esiste anche una versione inglese sono sempre di più, anche se questa non ha carattere giuridico vincolante. Per le traduzioni e le modifiche di atti normativi già tradotti è responsabile il Servizio linguistico inglese della Cancelleria federale.
Considerate le strette relazioni che il nostro Paese intrattiene con l’Unione europea, la Cancelleria federale ha deciso di attenersi alle convenzioni dell’inglese utilizzato in Gran Bretagna (British English), tranne nel caso di documenti che si rivolgono specificamente a destinatari negli Stati Uniti.
Collaborazione e coordinamento
Il Servizio linguistico inglese della Cancelleria federale collabora con altri traduttori di lingua inglese dell’Amministrazione federale e organizza periodicamente corsi di perfezionamento.
Traduzione
Oltre alla traduzione e alla modifica di atti normativi, il Servizio linguistico inglese si occupa anche di tradurre in inglese pubblicazioni, allocuzioni, pagine Internet e l’opuscolo annuale La Confederazione in breve.
Terminologia
La Cancelleria federale si occupa anche della terminologia in inglese. Nella banca dati terminologica dell’Amministrazione federale, TERMDAT, le schede che contengono equivalenti anche in inglese sono sempre di più.
Contatto
english@bk.admin.ch
Il Servizio linguistico inglese della Cancelleria federale fa parte della Sezione di terminologia. Per richieste e mandati di traduzione rivolgersi all’indirizzo 
Indicazioni importanti per i mandanti
Pur essendo un gruppo di pochi specialisti, il Servizio linguistico inglese lavora per molti mandanti. Per questo motivo è nell'interesse di tutte le parti coinvolte pianificare per tempo le scadenze, tenendo conto di questi fattori:
Ogni mandato di traduzione deve essere accompagnato dalle seguenti indicazioni:
Atti legislativi (in inglese)
Articolo 14 dellʼordinanza sui servizi linguistici (inglese)
Sezione di terminologia
Traduzione
Terminologia
English Style Guide (PDF, 1 MB, 07.06.2016)
TERMDAT, banca dati terminologica dell’Amministrazione federale (www.termdat.ch)