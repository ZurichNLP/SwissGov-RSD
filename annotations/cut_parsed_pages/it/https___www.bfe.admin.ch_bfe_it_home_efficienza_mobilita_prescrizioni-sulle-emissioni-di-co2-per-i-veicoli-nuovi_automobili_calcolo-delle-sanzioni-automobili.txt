Calcolo delle sanzioni automobili
L’obiettivo individuale è calcolato sulla base del valore obiettivo di 93,6 g CO2/km, tenendo conto del peso a vuoto.
Calcolo delle sanzioni per grandi importatori
Se le emissioni medie di CO2 del parco di automobili di nuova immatricolazione di un grande importatore superano l’obiettivo individuale, quest’ultimo è tenuto a pagare una sanzione. I parametri di calcolo relativi all’obiettivo per il 2025 non sono ancora noti in modo definitivo. Non appena il Consiglio federale avrà adottato le disposizioni di esecuzione per il 2025, sarà pubblicato un esempio di calcolo per i grandi importatori. Queste nuove disposizioni di esecuzione dovrebbero entrare in vigore nel secondo trimestre del 2025, con effetto retroattivo al 1° gennaio 2025.
Calcolo delle sanzioni per piccoli importatori
Nel caso dei piccoli importatori, il superamento dell’obiettivo e la relativa sanzione vengono calcolati singolarmente per ogni automobile. L’ammontare dell’eventuale sanzione dipende, oltre che dalle emissioni di CO2, anche dal peso a vuoto del veicolo di nuova immatricolazione. Pertanto anche veicoli con emissioni di CO2 inferiori a 93,6 g/km potrebbero essere soggetti al pagamento di una sanzione. Con l’entrata in vigore delle disposizioni di esecuzione aggiornate mediante un decreto del Consiglio Federale, la formula di calcolo sarà adeguata nel corso del 2025. L’ammontare di un’eventuale sanzione può essere calcolato con l’apposito strumento di calcolo.
Compensazione delle sanzioni a carico dei piccoli importatori
I piccoli importatori di automobili devono versare un’eventuale sanzione per il mancato rispetto delle prescrizioni sulle emissioni di CO2 prima dell’immatricolazione dell’automobile. Per i veicoli che superano l’obiettivo viene inflitta una sanzione. Se, invece, le emissioni di un veicolo rimangono al di sotto dell’obiettivo, non viene esatta alcuna sanzione, ma non viene comunque corrisposto alcun bonus. I piccoli importatori hanno tuttavia la possibilità di cedere i propri veicoli a un grande importatore. In questo modo è possibile che una sanzione per un veicolo ad alte emissioni venga ridotta o che venga versato un bonus per un veicolo efficiente.
Queste condizioni sono un accordo di diritto privato tra l’importatore che cede il veicolo e quello che lo acquista. La cessione deve essere notificata all’UFE precedentemente alla prima immatricolazione in Svizzera.
Documenti
Calcolo delle sanzioni
Moduli e schede informative
Rapporti e opuscoli
Link
Indici relativi ai veicoli nuovi con propulsione alternativa
Etichetta energia per le automobili
Strumento di calcolo per i piccoli importatori di automobili
Borsa CO2
Domanda di attestazione in riferimento all’art. 23 dell’ordinanza sulla riduzione delle emissioni di CO2 per le automobili
Diritto
Articolo 74 della Costituzione federale - Protezione dell’ambiente
Legge federale del 23 dicembre 2011 sulla riduzione delle emissioni di CO2 (Legge sul CO2)
Ordinanza sulla riduzione delle emissioni di CO2 (Ordinanza sul CO2)
Ordinanza del 19 giugno 1995 concernente le esigenze tecniche per i veicoli stradali (OETV)
Ordinanza del 19 giugno 1995 concernente l’approvazione del tipo di veicoli stradali (OATV)
Liechtensteinisches Landesgesetzblatt 814.065: Gesetz vom 16. Dezember 2009 über die Reduktion der CO2-Emissionen (CO2-Gesetz)
Liechtensteinisches Landesgesetzblatt 814.065.12: Verordnung vom 19. Juni 2012 über die Verminderung der CO2-Emissionen von Personenwagen
Regolamento (CE) che definisce i livelli di prestazione in materia di emissioni delle autovetture nuove
Ultima modifica 06.01.2025