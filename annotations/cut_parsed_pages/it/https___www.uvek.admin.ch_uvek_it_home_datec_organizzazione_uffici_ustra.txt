Ufficio federale delle strade USTRA
Un sistema efficiente di vie di comunicazione è vitale per la realtà sociale ed economica in Svizzera. Oggi l'84% del trasporto persone viaggia su gomma. Le strade nazionali, gestite dalla Confederazione, pur costituendo solo il 2,5% dell'intera rete del Paese ne assorbono ben il 43%, oltre al 68% del settore merci: cifre eloquenti, che sottolineano la loro centralità nel contesto viario elvetico. L'Ufficio federale delle strade (USTRA), garante del trasporto individuale, si attiva ogni giorno per mantenerle efficienti e sicure, nel rispetto dell'ambiente.
La divisione Infrastruttura stradale, articolata in cinque filiali e due sedi dislocate, cura i progetti di manutenzione e potenziamento in tutta la Svizzera. La divisione Reti stradali ha invece il compito di gestire i flussi di traffico con l'aiuto dei sistemi più moderni per consentire agli utenti di spostarsi con facilità e sicurezza. La divisione Circolazione stradale, infine, si impegna affinché sulle strade circolino solo veicoli sicuri, guidati da conducenti adeguatamente preparati.
L'USTRA opera a stretto contatto con il mondo della ricerca e dello sviluppo, con l'industria e le università per realizzare norme e standard del settore, sfruttando il know how scientifico e tecnologico più avanzato. Per una mobilità sostenibile. E per guidare la Svizzera verso il futuro.
USTRA: Ufficio federale delle strade