Ufficio federale dei trasporti UFT
L'Ufficio federale dei trasporti (UFT) regola l'ampliamento e il finanziamento dell'infrastruttura ferroviaria. Esegue i mandati affidatigli dal Consiglio federale e dal Parlamento, vigila sul rispetto dei costi e delle scadenze e rilascia le autorizzazioni necessarie.
Noi svizzeri siamo un popolo che ama spostarsi in treno. Nessun altro Paese europeo ci supera nell'utilizzo di questo mezzo di trasporto. Siamo addirittura i primi al mondo per chilometri percorsi. Anche nel mercato europeo del traffico merci su rotaia la quota maggiore appartiene alle ferrovie svizzere. È il risultato di una politica dei trasporti ferma che investe molto nell'ampliamento della rete ferroviaria. L'UFT vigila anche sulla sicurezza del trasporto pubblico. Emana le prescrizioni che disciplinano la sicurezza dei lavori di costruzione e dell'esercizio, e verifica attraverso controlli a campione che le imprese del trasporto pubblico le rispettino. L'obiettivo è mantenere l'alto livello di sicurezza raggiunto o addirittura migliorarlo.
UFT: Ufficio federale dei trasporti