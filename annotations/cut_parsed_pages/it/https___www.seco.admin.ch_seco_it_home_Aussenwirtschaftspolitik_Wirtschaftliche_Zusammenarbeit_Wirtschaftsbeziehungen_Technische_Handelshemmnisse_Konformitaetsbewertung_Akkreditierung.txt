Valutazione della conformità e accreditamento
Valutazione della conformità
Ai fini della loro immissione in commercio, i prodotti devono essere esaminati sotto il profilo della conformità alle prescrizioni tecniche (valutazione della conformità). Questo esame viene svolto secondo procedure prescritte dallo Stato (procedure di valutazione della conformità). A volte le valutazioni della conformità possono essere effettuate dal produttore (dichiarazione del fabbricante; ad esempio, nel caso di alcune apparecchiature elettriche) o da terzi indipendenti (organismi di valutazione della conformità; ad es. per alcuni ascensori). Per altri prodotti invece è obbligatoria un’autorizzazione da parte delle autorità pubbliche competenti, come ad es. nel caso dei medicamenti (omologazione). Il legislatore decide della procedura applicabile tenendo conto dei potenziali rischi legati all’uso dei prodotti in questione.
Accreditamento
Mediante l’accreditamento vengono valutate e attestate formalmente – in base a norme riconosciute a livello internazionale (serie EN 45000 e ISO 17000) – le competenze tecnico-scientifiche degli organismi di valutazione della conformità. Ciò contribuisce considerevolmente all’attendibilità dei certificati di conformità, accrescendo il consenso nei confronti degli organismi che li rilasciano e promuovendo a livello internazionale il riconoscimento delle valutazioni di conformità. L'accreditamento degli organismi che esaminano i prodotti o ne valutano la conformità o che svolgono attività analoghe riguardo a persone, servizi o procedure è un compito delle autorità pubbliche. In Svizzera, l’accreditamento è di competenza del Servizio di accreditamento svizzero.
Il Servizio di accreditamento svizzero
Servizio di accreditamento svizzero
l’ordinanza sull’accreditamento e sulla designazione
Da un punto di vista amministrativo, il Servizio di accreditamento svizzero (SAS) sottostà alla Segreteria di Stato dell’economia (SECO), anche se in materia di accreditamento gode di autonomia decisionale: secondo  (OAccD) il SAS rilascia o rifiuta l’accreditamento, e può sospenderlo o revocarlo. Il SAS collabora attivamente in seno a organizzazioni internazionali come la European Cooperation for Accreditation, l’International Accreditation Forum e l’International Laboratory Accreditation Cooperation.
modulo di richiesta (DOCX, 74 kB, 18.07.2023)
L'accreditamento è possibile in molti settori. Il SAS non rilascia l'accreditamento in tutti i settori. Se il SAS rifiuta di accreditare in un certo settore, è possibile richiedere l’autorizzazione ad essere accreditati in questo settore da un organismo di accreditamento straniero. Tali accreditamenti in Svizzera da parte di organismi stranieri devono essere preventivamente approvati dalla SECO tramite un .
Messaggio per lo specialista

				



Ultima modifica 18.07.2023