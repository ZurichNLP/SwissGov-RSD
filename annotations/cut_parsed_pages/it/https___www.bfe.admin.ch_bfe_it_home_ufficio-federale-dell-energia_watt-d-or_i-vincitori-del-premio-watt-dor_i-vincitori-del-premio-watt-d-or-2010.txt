I vincitori del premio Watt d'Or 2010
Sono stati nominati i vincitori del premio Watt d'Or 2010! Il 7 gennaio 2010, nel quadro della manifestazione per l'anno nuovo dell'Ufficio federale dell'energia UFE, a Berna, sono stati premiati i progetti più interessanti. A pari merito vi sono:
Categoria Società
«Gordola – Approvvigionamento idrico sostenibile», Azienda Acqua Potabile Comunale Gordola
Risparmiare acqua significa risparmiare energia. Anziché applicare questa regola con un progetto sovradimensionato e milionario, il Comune ticinese di Gordola ha riparato le falle della rete dell'acqua potabile ponendo fine ai picchi di consumo. Con l'energia risparmiata, è stato possibile approvvigionare 200 economie domestiche per un anno intero.
Categoria Tecnologie energetiche
«Produzione di energia elettrica attraverso la decompressione di gas naturale con una turbina», Gasverbund Mittelland AG, ArlesheimA Oberbuchsiten nel Cantone di Soletta si trova una centrale elettrica speciale. Un cosiddetto impianto di decompressione di gas naturale assorbe l'energia liberata quando il gas passa dall'alta pressione delle condotte principali alla bassa pressione della rete di distribuzione ai consumatori. Da questa energia a bassa emissione di CO2, che in altri luoghi non viene sfruttata, Oberbuchsiten ricava corrente per circa 1200 economie domestiche.
Categoria Energie rinnovabili
«SwissFarmerPower», SwissFarmerPower Inwil AG, LucernaIl più grande impianto a biogas della Svizzera si trova nel Comune di Inwil, nel Cantone di Lucerna. Dall'ottobre 2008, tale impianto trasforma i rifiuti biogeni in biogas. Quest'ultimo è poi utilizzato come carburante a impatto zero per i veicoli a gas naturale. Al progetto, che interessa impianti dal costo di 22 milioni di franchi, partecipano anche 72 agricoltori.
Categoria Mobilità
«Motore ibrido pneumatico», Institut für Dynamische Systeme und Regelungstechnik (Istituto dei sistemi dinamici e della tecnica di regolazione), Politecnico federale di ZurigoIl team del professor Lino Guzzella del PF di Zurigo ha sviluppato, per la prima volta a livello mondiale, un motore ibrido pneumatico a prezzo conveniente che, con un costo aggiuntivo di solo il 20 per cento rispetto ai motori tradizionali, raggiunge un risparmio energetico fino al 30 per cento.
Categoria Edifici
«Ammodernamento di un edificio plurifamiliare nella Feldbergstrasse 4-6 e conversione in una casa energia plus», Viridén + Partner AG, ZurigoA prima vista non si vede che l'edificio situato nella Feldbergstrasse 4-6 di Basilea è in anticipo sui tempi. Tuttavia, queste case plurifamiliari adiacenti e completamente ammodernate che risalgono al 1896 fissano un nuovo parametro per il futuro poiché in un anno consumano una quantità inferiore di energia per il riscaldamento rispetto a quella che producono.
Documenti
Watt d'Or 2010
Media
L’Ufficio federale dell’energia assegna per la quarta volta il premio Watt d’Or
Ultima modifica 07.01.2010