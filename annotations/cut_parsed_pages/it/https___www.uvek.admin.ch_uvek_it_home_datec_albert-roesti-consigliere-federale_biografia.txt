Biografia
Albert Rösti è stato eletto in Consiglio federale il 7 dicembre 2022. Dottore in scienze tecniche e ingegnere agronomo, ha conseguito il Master of business administration (MBA) a Berna e Rochester NY. Prima di essere eletto in Consiglio federale è stato titolare di un'impresa attiva nel settore degli affari pubblici e nella gestione di progetti e, dal 2007 al 2013, direttore dei Produttori svizzeri di latte. Negli anni precedenti ha ricoperto diverse funzioni per il Cantone di Berna, tra il 2003 e il 2006 come Segretario generale del Dipartimento cantonale dell'economia pubblica. Nel corso degli anni ha inoltre svolto mandati su incarico di diverse società e associazioni.
Nel 2011 Albert Rösti è stato eletto nel Parlamento federale. Per 11 anni è stato membro della Commissione dell'ambiente, della pianificazione del territorio e dell'energia; nel 2022 ha presieduto la Commissione federale della sicurezza sociale e della sanità del Consiglio nazionale. Nel 2016, fino al 2019, ha assunto la presidenza dell'Unione democratica di centro (UDC).
Albert Rösti è coniugato e padre di due figli adulti. È originario del Comune di Frutigen, dove è nato il 7 agosto 1967.