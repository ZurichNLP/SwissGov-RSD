Trasferimento scientifico e tecnologico all'UFE
Come vengono trasferite alla pratica delle aziende le conoscenze acquisite nella ricerca e nel'innovazione in campo energetico? E come si assicura che le esperienze fatte nella pratica confluiscano di nuovo nella ricerca? Con il programma Trasferimento scientifico e tecnologico (TST) sosteniamo progetti, iniziative e reti di soggetti che affrontano proprio questi temi e assumono compiti concreti in tale ambito, sempre a beneficio della politica energetica e climatica della Svizzera.
«La conoscenza è come il buon vino: il ricercatore lo produce, la pubblicazione scientifica lo imbottiglia, gli esperti lo assaggiano, una rivista specializzata gli appone un'etichetta e i sistemi di archiviazione lo conservano con cura in cantina. Fantastico! C'è solo un piccolo problema: il vino è utile solo se qualcuno lo beve. Il vino che rimane imbottigliato non placa la sete di nessuno. Il trasferimento scientifico apre la bottiglia, versa il vino in un bicchiere e lo serve». (Tradotto dall'inglese, fonte: G. Bennett, N. Jessani (2011), The Knowledge Translation Toolkit: Bridging the Know-Do Gap - A Resource for Researchers.)
Questa citazione va dritta al punto: una volta che il vino (la conoscenza) è pronto, servono quante più persone possibile che lo aprano e lo servano. Queste persone vedono anche come il vino viene accolto dal pubblico e possono dare un feedback. Con il programma TST intendiamo quindi elaborare le conoscenze acquisite, testarle e metterle a disposizione dei vari gruppi target. Allo stesso tempo vogliamo raccogliere le esperienze fatte nella pratica. Ecco perché collaboriamo con diverse reti di attori che partono proprio da lì e contribuiscono al trasferimento delle conoscenze acquisite nell'ambito dell'innovazione energetica.
Cosa fa il programma TST?
Cosa non fa il programma TST?
Non sponsorizziamo né eroghiamo contributi finanziari per corsi di formazione o di perfezionamento. Unica eccezione rimane il sostegno finanziario a eventi.
Qual è il gruppo target del programma TST?
Ci concentriamo principalmente sulle imprese, soprattutto sulle piccole e medie imprese (PMI) attive in Svizzera. Tramite il supporto di intermediari vogliamo coinvolgerle attivamente nella svolta energetica e sostenere i loro sforzi a favore dell'innovazione. Ma offriamo anche ai ricercatori informazioni e consulenza sui programmi di promozione esistenti nel settore energetico. Seleziona ora la categoria desiderata:
Ricerca
Imprese
Perché lo facciamo?
L'innovazione richiede consistenti mezzi finanziari, notevoli risorse umane e un considerevole dispendio di tempo. Proprio nel settore energetico, per raggiungere innovazioni efficienti, possono essere necessarie decine di anni di ricerca e di sviluppo. Questo orizzonte temporale è spesso difficilmente conciliabile con le garanzie per le rendite a breve e medio termine di investitori privati e istituzionali. Oltre al settore privato, è quindi necessario che anche gli enti pubblici si impegnino nel sostegno a lungo termine dei processi di innovazione nel settore energetico. La promozione federale del trasferimento scientifico e tecnologico nel settore energetico è disciplinata all'articolo 47 della legge sull’energia (LEne) e all'articolo 52 dell’ordinanza sull’energia (OEn).
Ultima modifica 25.10.2021