Ufficio federale dello sviluppo territoriale ARE
In Svizzera vivono sempre più persone, che necessitano di più spazio abitativo e che sono sempre più mobili, caratteristica che rende necessarie infrastrutture supplementari. Questa tendenza comporta un aumento del consumo di suolo. Finora, la pianificazione del territorio in Svizzera non ha tenuto sufficientemente conto del criterio della sostenibilità. Si tratta di uno sviluppo in contraddizione con gli obiettivi sanciti dalla Costituzione federale e dalla legge sulla pianificazione del territorio. In futuro, è perciò assolutamente necessario coordinare meglio gli insediamenti con le infrastrutture. L'Ufficio federale dello sviluppo territoriale (ARE) si occupa di questo compito. Esso sostiene e promuove progetti in questo campo quali, ad esempio, i programmi d'agglomerato della Confederazione, che consentiranno di rendere più sostenibile la pianificazione del territorio in Svizzera.
L'ARE, unitamente a Cantoni, città e Comuni ha sviluppato il Progetto territoriale Svizzera, strategia e riferimento per la futura pianificazione del territorio in Svizzera. Inoltre, l'Ufficio segue e coordina la revisione della legge federale sulla pianificazione del territorio, attualmente oggetto di discussioni parlamentari.
ARE: Ufficio federale dello sviluppo territoriale