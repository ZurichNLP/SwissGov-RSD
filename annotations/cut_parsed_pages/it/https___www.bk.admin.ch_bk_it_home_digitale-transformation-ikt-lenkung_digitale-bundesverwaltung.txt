Strategia Amministrazione federale digitale
Con la Strategia Amministrazione federale digitale il Consiglio federale definisce gli obiettivi della trasformazione digitale nell’Amministrazione federale. Gli obiettivi sono raggruppati in sette temi centrali. L’attuazione della Strategia è guidata dal piano direttore annuale.
Strategia
La Strategia comprende la visione della trasformazione digitale, otto principi guida per l’Amministrazione federale e gli obiettivi strategici, raggruppati in sette temi centrali. La Strategia sarà attuata in modo agile. L’Amministrazione intende raggiungere l’utilità prevista dalla Strategia entro il 2030.
L’ordinanza sulla trasformazione digitale e l’informatica (OTDI)
 costituisce la base per la strategia TIC della Confederazione. Essa disciplina i compiti, le competenze e le responsabilità nella gestione e nella direzione delle TIC a livello di Confederazione.
Scopo
Con la Strategia Amministrazione federale digitale il Consiglio federale definisce gli obiettivi della trasformazione digitale nell’Amministrazione federale e stabilisce le priorità per il loro raggiungimento. Le unità amministrative adempiono i loro compiti relativi alla trasformazione digitale nel quadro delle linee guida strategiche decise dal Consiglio federale. Le strategie dipartimentali e locali concretizzano l’orientamento della presente strategia e contribuiscono alla sua attuazione.
La Strategia evidenzia l’evoluzione da un’amministrazione basata sull’analogico a un’amministrazione in fase di trasformazione digitale e si concentra sulla creazione di condizioni adatte a tale scopo. Trasformare significa pensare e orientare il modo in cui le autorità federali adempiono i loro compiti in un’ottica digitale.
La Strategia Amministrazione federale digitale promuove una panoramica interdipartimentale della trasformazione digitale e sostiene gli sforzi all’interno e all’esterno dell’Amministrazione federale. Essa sarà coordinata con le ulteriori strategie relative alla trasformazione digitale dell’amministrazione: la Strategia Svizzera Digitale costituisce una strategia mantello e seguirà l’evoluzione della digitalizzazione in tutta la Svizzera. La Strategia Amministrazione federale digitale definisce le linee direttrici per la collaborazione basata sul federalismo tra tutte le unità amministrative (UA) e identifica gli ambiti d’intervento comuni.
Attuazione
L’attuazione delle misure strategiche coordinate a livello interdipartimentale è guidata dal «piano diret-tore» annuale. Le misure concrete per l’attuazione della strategia e gli strumenti per la misurazione dell’impatto possono essere definiti in tale piano. Il piano direttore per la nuova strategia sarà deciso nella primavera del 2024.
Contatto
Settore «Trasformazione digitale e governance delle TIC» (TDT)
Monbijoustrasse 91
CH-3003 Berna
info.dti@bk.admin.ch

+41 (0)58 463 46 64
Informazioni supplementari
Documenti
Strategia Amministrazione federale digitale (PDF, 226 kB, 12.12.2023)
Link
Strategia Svizzera digitale
Strategia Amministrazione digitale Svizzera