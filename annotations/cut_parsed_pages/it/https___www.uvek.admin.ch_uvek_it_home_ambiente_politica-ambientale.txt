Principi della politica ambientale
Sebbene la natura sia il fondamento della vita, il comportamento umano non sempre si distingue per un particolare rispetto nei suoi confronti. Si pensi allo sfruttamento eccessivo delle risorse, all'estinzione di specie animali e vegetali e alla degradazione del suolo. La protezione dell'ambiente fa quindi parte dei compiti centrali dello Stato: si tratta infatti di preservare l'infrastruttura più importante.
In Svizzera
Inizialmente la politica ambientale nazionale ha concentrato i suoi sforzi sulla protezione delle acque, dell'aria, del suolo come pure di singoli biotopi, specie animali e vegetali; un impegno ormai consolidato che ha dato frutti importanti:
L'attuale politica ambientale si colloca in una prospettiva di più ampio respiro. Il Consiglio federale intende pervenire a un impiego più oculato delle risorse naturali del nostro pianeta. Inoltre affronta la protezione degli spazi vitali, degli ecosistemi e di specie animali e vegetali in un'ottica più olistica.
All'estero
La politica ambientale ha ormai assunto un orientamento globale, come evidenziano i seguenti esempi.
La Svizzera intrattiene anche una serie di intense relazioni bilaterali. Da diversi anni, ad esempio, porta avanti una collaborazione con la Cina nell'ambito della prevenzione delle piene.
Territorio e ambiente in breve
Iniziativa per la responsabilità ambientale
Il 9 febbraio 2025 il Popolo ha respinto l'iniziativa per la responsabilità ambientale  La sua accettazione avrebbe avuto gravi conseguenze per la popolazione e l'economia.
Il Consiglio federale respinge l’iniziativa sui fuochi d’artificio
Il 16 ottobre 2024 il Consiglio federale ha licenziato il messaggio concernente l’iniziativa popolare «Per una limitazione dei fuochi d’artificio» (Iniziativa sui fuochi d’artificio). Dal momento che i Cantoni e i Comuni dispongono già delle basi giuridiche necessarie per limitare i fuochi d’artificio, raccomanda al Parlamento di respingere l’iniziativa senza controprogetto diretto o indiretto.
Iniziativa popolare «Per una limitazione dei fuochi d’artificio»
Il Consiglio federale respinge l’Iniziativa per un fondo per il clima
Nella sua seduta del 29 gennaio 2025, il Consiglio federale ha adottato il messaggio concernente l’iniziativa popolare federale «Per una politica energetica e climatica equa: investire per la prosperità, il lavoro e l’ambiente (Iniziativa per un fondo per il clima)». Il Consiglio federale respinge l’iniziativa senza controprogetto diretto o indiretto. Il Consiglio federale ritiene che il fondo sul clima richiesto dall’iniziativa non sia necessario per il raggiungimento degli obiettivi climatici della Svizzera. Inoltre, rispetto all’ampia combinazione di misure già esistenti, l’iniziativa si basa esclusivamente su investimenti federali ingenti.
Per una politica energetica e climatica equa: investire per la prosperità, il lavoro e l’ambiente (Iniziativa per un fondo per il clima)
Documentazione