Lavorare alla Cancelleria federale
La Cancelleria federale: lo stato maggiore del Consiglio federale
Lavorare nel cuore della politica svizzera e impegnarsi per il Governo svizzero.
Assistere il Governo è il compito principale della Cancelleria federale. Quale stato maggiore del Consiglio federale essa offre consulenza e assistenza alla presidente o al presidente della Confederazione e ai membri del Consiglio federale. La Cancellaria federale consiglia, organizza e comunica. Inoltre, pubblica i decreti del Consiglio federale e redige le spiegazioni di voto. Parallelamente si impegna per i diritti popolari. Assieme ai Cantoni organizza le elezioni e le votazioni federali attivandosi così direttamente a favore della popolazione svizzera.
Film del datore di lavoro Caf
2500 oggetti all’anno – Offriamo la nostra assistenza al Governo nella preparazione, lo svolgimento e il seguito delle sedute del Consiglio federale.
Continuità nella presidenza della Confederazione – Assistiamo la presidente o il presidente della Confederazione e il suo dipartimento quando si tratta di rappresentare gli interessi della Svizzera al più alto livello governativo.
Uno sguardo al futuro – Seguiamo le tendenze nazionali e internazionali e ne deduciamo la necessità di agire sul piano politico.
Tocco finale plurilingue – Provvediamo affinché una legge sia identica e comprensibile in ogni lingua.
Informazione su tutti i canali – Coordiniamo la comunicazione del Governo e provvediamo affinché il pubblico sia informato in modo trasparente.
Online prima della stampa – Pubblichiamo tutti i testi giuridici online nel Foglio federale e nella Raccolta sistematica.
Interlocutore per i diritti popolari – Organizziamo tutte le votazioni federali e le elezioni del Consiglio nazionale, siamo l’interlocutore dei comitati d’iniziativa o di referendum ed esaminiamo la riuscita delle iniziative popolari.
Amministrazione federale digitale – sosteniamo e coordiniamo la trasformazione digitale dell’Amministrazione federale.
Da noi non trovate soltanto attività appassionanti, ma anche condizioni di lavoro attrattive, un sistema salariale trasparente e buone opportunità di formazione e formazione continua.
Lavorare per l'Amministrazione federale
Una gran parte dei posti di lavoro si trova nel Palazzo federale Ovest a Berna. Altri servizi sono dislocati nel centro di Berna (Gurtengasse, Feldeggweg e Monbijoustrasse) e a Bellinzona.
Link
www.stelle.admin.ch
Messaggio per lo specialista