L'UFCOM si impegna a favore dell'Agenda 2030 sullo sviluppo sostenibile
Il 25 settembre 2015, le Nazioni Unite hanno adottato all'unanimità l'Agenda 2030 per lo sviluppo sostenibile che rappresenta, fino al 2030, il quadro di riferimento globale. La Svizzera si impegna ad attuare l'Agenda 2030 a livello nazionale e internazionale.
Anche le attività dell'UFCOM contribuiscono al raggiungimento di questi obiettivi:
Obiettivo 5: Raggiungere l'uguaglianza di genere e l'autodeterminazione di tutte le donne e le ragazze
Sul piano nazionale
Strategia per il personale
La Confederazione promuove la partecipazione delle donne a tutti i livelli decisionali della vita sociale, economica, politica e pubblica. In qualità di datore di lavoro importante, l'Amministrazione pubblica assume una funzione di modello. Nella sua , la Confederazione ha fissato valori di riferimento per la rappresentanza delle donne nei quadri dirigenziali di livello medio e superiore.
Ogni anno, la direzione dell'UFCOM adotta degli obiettivi in materia di diversità e le relative misure. Una commissione interna all'Ufficio è responsabile della loro attuazione. Nel 2019-2020, l'UFCOM si è concentrato sui campi d'azione "genere", "plurilinguismo", "persone con disabilità" e "generazioni". Si mira ad aumentare la proporzione delle donne nel personale, a avvicinare le ragazze e le donne alle professioni tecniche e si prevede di rinnovare il marchio di qualità UND "famiglia e lavoro" (Familie UND Beruf).
Parità di opportunità per tutti (admin.ch)
Sul piano internazionale
https://equals-eu.org/
L'UFCOM sostiene le attività dell'ONU e di altre organizzazioni internazionali che ambiscono a suscitare interesse nelle giovani donne per le professioni nel campo della matematica, dell'informatica, delle scienze naturali e della tecnica (le cosiddette professioni MINT). Promuove anche progetti che riservano particolare attenzione all'ottica e ai bisogni delle donne nello sviluppo di nuove tecnologie. Questo avviene ad esempio nel quadro dell'iniziativa EQUALS ().
Obiettivo 9: Costruire un'infrastruttura resiliente, promuovere l'industrializzazione inclusiva e sostenibile e sostenere l'innovazione
Sul piano nazionale
L'UFCOM assicura le condizioni quadro per una concorrenza efficace e un servizio universale adeguato alle esigenze affinché la popolazione e l'economia possano usufruire di infrastrutture di comunicazione sicure e moderne nonché di servizi postali e di telecomunicazione diversificati, competitivi ed economicamente vantaggiosi.
Nel campo delle telecomunicazioni, l'UFCOM garantisce un'allocazione sufficiente in materia di frequenze di radiocomunicazione ed elementi d'indirizzo, assicura un traffico di radiocomunicazioni privo di interferenze, regola l'accesso al mercato degli impianti di telecomunicazione e degli apparecchi elettrici, promuove un'utilizzazione efficace delle frequenze e l'attuazione delle innovazioni tecnologiche.
Servizio universale in materia di telecomunicazioni (admin.ch)
Servizio universale nel settore del traffico dei pagamenti (admin.ch)
Numerazione e telefonia (admin.ch)
Nomi di dominio Internet (admin.ch)
Servizio universale in materia di telecomunicazioni (admin.ch)
Servizio universale nel settore del traffico dei pagamenti (admin.ch)
Numerazione e telefonia (admin.ch)

Sul piano internazionale
A livello internazionale, l'UFCOM promuove l'accesso alle tecnologie dell'informazione e della comunicazione e a Internet. In particolare rafforzando un quadro istituzionale e normativo adeguato e sviluppando le necessarie capacità e competenze tramite le organizzazioni e i processi internazionali con sede a Ginevra. Si impegna anche a ridurre il divario digitale tra Paesi industriali, emergenti e in via di sviluppo. Inoltre, nell'area della governance digitale globale, sostiene gli sforzi a livello internazionale per garantire che gli attori "più deboli" e più piccoli, in particolare i governi e i rappresentanti dell'economia e della società civile dei Paesi in via di sviluppo, possano identificare e articolare le loro esigenze e richieste.
Questo include:
Attività internazionali (admin.ch)
Una politica estera coerente nello spazio digitale (admin.ch)
Attività internazionali (admin.ch)

Obiettivo 16: Promuovere società pacifiche e inclusive orientate allo sviluppo sostenibile
Sul piano nazionale
L'UFCOM assicura le condizioni quadro per rafforzare un sistema dei media variato che contribuisca alla formazione democratica dell'opinione e della volontà. Tiene conto del cambiamento delle abitudini di fruizione delle persone in Svizzera e dei processi di trasformazione tecnici ed economici.
L'UFCOM crea le premesse per un servizio pubblico identitario a livello nazionale, di regione linguistica e locale nel campo dei media elettronici nonché le basi per un sostegno ai media al passo con i tempi.
Politica dei media (admin.ch)
Sovvenzione per la stampa (admin.ch)
Pacchetto di misure a favore dei media (admin.ch)
Politica dei media (admin.ch)
Sovvenzione per la stampa (admin.ch)

Sul piano internazionale
L'UFCOM è attivo in diversi comitati internazionali (ad es. Consiglio d'Europa, UNESCO, UIT, ONU, OCSE, IGF, ecc.) per promuovere il buon governo, rafforzare il coinvolgimento di tutti i gruppi d'interesse e promuovere i diritti dell'uomo, la democrazia e lo Stato di diritto.
Link generali
www.agenda2030.admin.ch
https://sdgs.un.org/
www.agenda2030.admin.ch

Messaggio per lo specialista

				



Ultima modifica 28.05.2021