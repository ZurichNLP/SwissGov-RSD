Informazioni sulle regioni e sui paesi e relazioni economiche bilaterali con la Svizzera
Potendo contare su un sistema economico aperto, la Svizzera trae grande vantaggio dal commercio internazionale di beni e servizi e dagli investimenti all’estero. È pertanto essenziale portare avanti buone relazioni di politica economica con gli altri Paesi. Il servizio Paesi del campo di prestazioni «Relazioni economiche bilaterali» della SECO rappresenta gli interessi di politica economica e commerciale del nostro Paese all’estero in armonia con la politica economica esterna svizzera. Il nostro compito è ampliare e approfondire la rete già solida di relazioni economiche esterne della Svizzera. Di questo si occupano quattro unità organizzative geografiche: Americhe, Europa/Asia Centrale, Medio Oriente e Africa, Asia/Oceania.
Cliccando sulle schede a sinistra potete farvi un’idea della situazione economica di ogni singolo Paese e delle sue relazioni economiche bilaterali con la Svizzera. Saremo lieti di assistervi, qualora non trovaste le informazioni desiderate.
Mansioni del servizio Paesi della SECO
Organizzazione d’incontri bilaterali: serviamo come apriporta per l'economia svizzera. Il capo del Dipartimento federale dell’economia, della formazione e della ricerca (DEFR) e la direttrice della SECO viaggiano in missioni ufficiali e ricevono rappresentanti di governi stranieri in Svizzera. La preparazione, il coordinamento e l’accompagnamento di tali incontri in
patria e all’estero fanno parte dei nostri compiti principali. A questi incontri vengono spesso invitati rappresentanti del mondo economico svizzero oppure, con la loro collaborazione, vengono condotte missioni economiche. In questo modo gli interessi economici svizzeri acquistano una risonanza politica all’estero e possono essere definiti a livello istituzionale, ad esempio tramite accordi economici bilaterali. Al fine di trovare soluzioni adeguate, questi aspetti vengono discussi direttamente con i rappresentanti politici di un determinato Paese nell’ambito di Commissioni economiche miste.
Questioni riguardanti le aziende: se un’azienda ci segnala un problema con un Paese estero, il nostro compito è quello di sostenerla e consigliarla a seguito di un esame approfondito del caso concreto in collaborazione con gli esperti dell’Amministrazione federale e con la nostra rappresentanza diplomatica in loco. Alcuni esempi:
Non esitate a contattarci nel caso necessitaste di assistenza.
Analisi e monitoraggio: analizziamo costantemente gli sviluppi economici e politici in ogni Paese e valutiamo in che modo essi si riflettono sugli interessi di economia esterna della Svizzera. A tal fine rimaniamo in contatto regolare con le rappresentanze estere nel nostro Paese, con le camere bilaterali di commercio e con le associazioni economiche svizzere. Inoltre, sempre in questo contesto, elaboriamo misure per rafforzare la competitività dell’economia svizzera nei mercati esteri rilevanti.
Ultima modifica 31.07.2024