Ufficio federale dell’aviazione civile UFAC
L'Ufficio federale dell'aviazione civile (UFAC) è responsabile dell'evoluzione nel settore aeronautico e della sorveglianza sull'aviazione civile in Svizzera. Esso garantisce un collegamento ottimale della Svizzera con i centri internazionali, uno standard di sicurezza elevato e promuove il principio dello sviluppo sostenibile nell'aviazione civile elvetica. Lo standard di sicurezza elevato nel confronto internazionale può essere assicurato grazie a un efficace sistema di certificazioni e ispezioni. Per rafforzare ulteriormente la cultura della sicurezza nel settore aeronautico svizzero, l'UFAC punta su nuovi strumenti quali, ad esempio, i sistemi di gestione della sicurezza. Quest'ultimi consentono alle aziende di valutare in modo autonomo la propria sicurezza e di adottare, se del caso, le necessarie misure.
L'UFAC è responsabile dei colloqui con la Germania in merito al regime di avvicinamento all'aeroporto di Zurigo-Kloten e si impegna a favore di un controllo del traffico aereo transfrontaliero in Europa, partecipando al progetto Cielo unico europeo (Single European Sky).
UFAC: Ufficio federale dell'aviazione civile