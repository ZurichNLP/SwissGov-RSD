Il Dipartimento federale della difesa, della protezione della popolazione e dello sport (DDPS)
Il Dipartimento federale della difesa, della protezione della popolazione e dello sport (DDPS) si occupa della sicurezza della Svizzera e della sua popolazione ed è diretto da Viola Amherd dall’inizio 2019.
La Consigliera federale Viola Amherd
Viola Amherd è nata nel 1962 ed è cresciuta nel comune di Briga-Glis. Ha frequentato il collegio di Briga ed ha studiato diritto all'Università di Friburgo. Nel 1991 ha ottenuto la patente di avvocato del cantone del Vallese. Da allora ha esercitato la professione di avvocato e notaio nel suo comune. È inoltre stata membro di diversi consigli di amministrazione, società e associazioni. Viola Amherd è nubile.
La sua carriera politica è iniziata nell'esecutivo di Briga-Glis, comune del quale è stata sindaca dal 2000 al 2012. Nel 2005 è stata eletta in Consiglio nazionale. Dal 2011 alla sua elezione in Consiglio federale è stata vicepresidente del gruppo PPD al Parlamento federale.
Elezione in Consiglio federale
Il 5 dicembre 2018, l'Assemblea federale ha eletto Viola Amherd Consigliera federale. Dal 1° gennaio 2019 dirige il Dipartimento federale della difesa, della protezione della popolazione e dello sport (DDPS). Nel 2024 è stata Presidente della Confederazione.
Il Dipartimento federale della difesa, della protezione della popolazione e dello sport (DDPS)
Molte persone associano il DDPS all’esercito e al militare. Tuttavia, il Dipartimento ha anche importanti compiti nel settore civile per la sicurezza della Svizzera e della sua popolazione. Il DDPS comprende anche i settori della protezione civile, il Servizio delle attività informative della Confederazione, l'Ufficio federale di topografia swisstopo e armasuisse, il centro di competenza della Confederazione incaricato dell'acquisto di tecnologie complesse. Inoltre, la promozione dello sport popolare e agonistico fa parte dell'ampia gamma di temi trattati dal DDPS.
Alcune cifre relative al DDPS
Posti a tempo pieno (2022): 12'128
Nel 2022 le spese del DDPS sono ammontante a 8,24 miliardi di franchi.
Ultima modifica 16.12.2024