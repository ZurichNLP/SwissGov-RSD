Attività internazionali
La globalizzazione è da tempo una realtà nel settore delle telecomunicazioni e dei media elettronici. Per questo motivo l'UFCOM svolge un'importante attività all'estero: è attivo in più di venti istituzioni o organizzazioni internazionali e più di cento gruppi di esperti.Questi organismi e gruppi di lavoro internazionali operano nei settori di competenza dell'UFCOM, ossia le telecomunicazioni, gli audiovisivi, la gestione delle frequenze, la standardizzazione e l'immissione in commercio di nuove tecnologie. L'UFCOM vi rappresenta la Svizzera, assumendo un ruolo di ambasciatore e di difensore degli interessi nazionali. Favorisce lo scambio d'esperienze con i suoi partner internazionali e fa valere le specificità politiche e giuridiche del sistema federale elvetico. Molte di queste organizzazioni hanno una dimensione mondiale e, come ad esempio l'UIT, fanno parte dell'ONU. Altre hanno una vocazione europea o continentale, come ad esempio l'Unione europea, la CEPT o l'ETSI. Talune infine coprono attività e cooperazioni più specifiche, come l'OCSE, TV5 o FRATEL. Oltre ai contatti stabiliti a livello multilaterale, vi sono le consultazioni bilaterali periodiche, in particolare con i cinque Paesi confinanti con la Svizzera.Oltre ad essere utile per l'orientamento politico e delle regolamentazioni nazionali, questa forte implicazione internazionale favorisce anche la ricerca di soluzioni costruttive, in particolare in caso di negoziati. L'UFCOM coordina tra l'altro i suoi lavori con il DFAE e altri Uffici o Dipartimenti.
Organizzazioni internazionali
Società dell'informazione internazionale / VMSI
Ulteriori informazioni
DFAE: Dipartimento federale degli affari esteri
Messaggio per lo specialista