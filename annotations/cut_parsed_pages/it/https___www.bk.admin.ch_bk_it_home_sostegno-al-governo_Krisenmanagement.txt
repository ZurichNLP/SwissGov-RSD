Gestione delle crisi
La Cancelleria federale assiste e consiglia i dipartimenti nella preparazione alle crisi di portata sovradipartimentale e nella loro gestione. Sulla base della legge sull’organizzazione del Governo e dell’Amministrazione (LOGA) e dell’ordinanza sull’organizzazione di crisi dell’Amministrazione federale (OCAF), la Cancelleria federale adempie diversi compiti nell’ambito della gestione delle crisi. Il Consiglio federale le ha inoltre affidato la direzione di progetto relativa all’Esercitazione integrata 2025 (EI 2025), organizzata a livello nazionale.
In seguito alla valutazione della gestione delle crisi da parte dell’Amministrazione federale durante la pandemia di COVID-19, i compiti della Cancelleria federale in questo settore sono aumentati sensibilmente. Per attuarli la Cancelleria federale collabora strettamente con i dipartimenti e gli attori cantonali.
Nell’ambito della gestione delle crisi la Cancelleria federale fornisce in particolare le seguenti prestazioni:
Con l’Esercitazione integrata 2025 (EI 2025), che avrà luogo nel novembre 2025, sarà verificata la nuova organizzazione di crisi dell’Amministrazione federale e quella dei Cantoni. A tal fine saranno combinati per la prima volta un esercizio di condotta strategica (ECS) e un’esercitazione della Rete integrata Svizzera per la sicurezza (ERSS). Confederazione e Cantoni si assumono congiuntamente la responsabilità per la pianificazione, lo svolgimento e la valutazione.
In un periodo di crescenti incertezze a livello globale, il 29 marzo 2023 il Consiglio federale aveva già adottato una decisione di principio sull’ottimizzazione della propria gestione delle crisi. L’obiettivo principale è quello di gestire le crisi insorgenti il più a lungo possibile all’interno delle attuali strutture dell’Amministrazione federale, ma con procedure accelerate per aumentare l’efficienza. Inoltre l’individuazione precoce delle crisi va rafforzata per poter reagire tempestivamente ai cambiamenti di situazione.
La nuova ordinanza sull’organizzazione di crisi dell’Amministrazione federale (OCAF) è stata elaborata sulla base della decisione di principio del Consiglio federale. Al centro vi è la nuova gestione delle crisi dell’Amministrazione federale con tre elementi chiave:
Approccio globale alla gestione delle crisi
Un’altra componente essenziale della nuova strategia è il fatto che negli stati maggiori di crisi vengano ora coinvolti sistematicamente i Cantoni, il mondo scientifico e, se necessario, altri attori interessati. Questa misura favorisce un approccio globale alla gestione delle crisi e garantisce che tutti i gruppi d’interesse essenziali siano adeguatamente rappresentati. Inoltre con l’OCAF vengono create le basi legali per un impiego, orientato al fabbisogno e limitato nel tempo, di personale della Confederazione a favore della gestione delle crisi nell’Amministrazione federale («pool di personale Amministrazione federale»).
Moduli di apprendimento online relativi all’OCAF
link
Sul sito Internet dell’organizzazione di base per la gestione di crisi (OBGC) sono accessibili al pubblico i due moduli di apprendimento online relativi alla gestione delle crisi nell’Amministrazione federale ().
Ulteriori informazioni
Documenti
Miglioramento dell'organizzazione di crisi dell'Amministrazione federale. Rapporto del Consiglio federale in adempimento dei postulati Gruppo liberale radicale 21.3205 del 17 marzo 2021, della Commissione della politica di sicurezza del Consiglio degli Stati 21.3449 del 25 marzo 2021 e del Gruppo verde liberale 22.3343 del 18 marzo 2022 (PDF, 452 kB, 27.03.2023)
Tutti i documenti sulla gestione delle crisi nell'Amministrazione federale sono disponibili su:
Documentazione gestione delle crisi
Comunicati stampa
Il Consiglio federale migliora l’organizzazione di crisi dell’Amministrazione federale
Il Consiglio federale migliora l’organizzazione di crisi dell’Amministrazione federale: nella sua seduta del 20 dicembre 2024 ha approvato l’ordinanza sull’organizzazione di crisi dell’Amministrazione federale (OCAF) ponendola in vigore con effetto dal 1° febbraio 2025. L’obiettivo dell’ordinanza è quello di creare le condizioni necessarie per un impiego rapido e sistematico degli stati maggiori di crisi sovradipartimentali e quindi di preparare l’Amministrazione federale in modo più efficiente ed efficace alle situazioni di crisi.
Il Consiglio federale migliora l'organizzazione della gestione di crisi
Il Consiglio federale deve essere meglio preparato e supportato in modo più efficiente per affrontare le crisi. Nella seduta del 29 marzo 2023, il Consiglio federale ha deciso, sulla base degli insegnamenti tratti dalla pandemia di COVID-19, di rafforzare l’organizzazione dell’Amministrazione federale per le crisi future. Il Consiglio federale può decidere, in presenza di crisi complesse, di istituire uno stato maggiore di crisi a livello politico-strategico e uno a livello operativo. La suprema autorità direttiva resta il Consiglio federale. Uno Stato maggiore centrale permanente sarà inoltre incaricato di supportare gli stati maggiori dei dipartimenti nella gestione di crisi. Il Consiglio federale ha incaricato il Dipartimento federale della difesa, della protezione della popolazione e dello sport (DDPS) e la Cancelleria federale (CaF) di elaborare le basi legali della nuova organizzazione di crisi entro la fine del 2023.
Base legale
Legge sull’organizzazione del Governo e dell’Amministrazione (LOGA)
Ordinanza sull’organizzazione di crisi dell’Amministrazione federale
Link
Moduli WBT per la gestione delle crisi nell'Amministrazione federale