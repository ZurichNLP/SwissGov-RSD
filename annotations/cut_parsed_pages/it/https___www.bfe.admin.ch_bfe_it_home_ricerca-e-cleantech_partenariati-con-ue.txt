Partenariati con l'UE
L'Ufficio federale dell'energia (UFE), insieme a diverse agenzie di promozione nazionali, europee e alla Commissione europea, incentiva la collaborazione internazionale tra università, imprese e organizzazioni innovative, utenti finali e la società civile, allo scopo di trovare delle soluzioni alle sfide nel settore energetico.
Partecipando ai lavori, le università e imprese svizzere qualificate possono collaborare alla ricerca di soluzioni e alla definizione di standard, creando una rete di contatti con professionisti all'avanguardia in questi ambiti tematici. Organizzazioni svizzere innovative possono così approfittare dell'integrazione in consorzi che mettono in atto soluzioni europee e beneficiare dei relativi investimenti.
A questo scopo le agenzie di promozione collaborano strettamente, lanciando bandi di concorso congiunti per progetti transnazionali. I progetti finanziati ricevono un contributo direttamente dalle organizzazioni partecipanti nei loro rispettivi Paesi.
Partenariati con l'UE
Nel programma Horizon Europe le varie iniziative multilaterali sono state riunite sotto un unico tetto, quello dei partnerariati europei. Alcune di esse (ad es. le reti ERA) evolveranno fino alla conclusione nella loro forma attuale, altre sono state riunite e portate avanti nel quadro di un partenariato. Tuttavia sono stati lanciati anche partenariati che propongono nuovi temi.
I partenariati riuniscono un ampio ventaglio di attori provenienti da ricerca, innovazione e settore privato, tutti animati da un obiettivo comune: in particolare, quello di ottenere un impatto sulla società e sfruttare al meglio le sinergie con altre iniziative nazionali e regionali.
L'UFE partecipa a entrambi i partenariati rilevanti per il settore energetico:
L'UFE, diverse agenzie di promozione nazionali ed europee e la Commissione europea incentivano la collaborazione internazionale tra università, imprese e organizzazioni innovative, utenti finali e la società civile allo scopo di trovare soluzioni alle sfide nel settore energetico.
Diritto
Clean Energy Transition Partnership (CETPartnership)
Driving Urban Transitions (DUT)
Innosuisse
Schweizerischer Nationalfonds
Ultima modifica 15.08.2022