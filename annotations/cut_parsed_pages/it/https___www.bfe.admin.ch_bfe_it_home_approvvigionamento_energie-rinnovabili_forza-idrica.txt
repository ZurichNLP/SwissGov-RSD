Forza idrica
Grazie alla sua topografia e al considerevole volume medio delle precipitazioni sul suo territorio, la Svizzera offre condizioni ideali per l'utilizzazione della forza idrica. Lo sfruttamento di questa fonte di energia iniziò verso la fine del diciannovesimo secolo e conobbe un vero e proprio boom fra il 1945 e il 1970. In questo periodo furono costruite numerose nuove centrali ad acqua fluente e tutti i grandi impianti ad accumulazione del Paese.
Ancora nei primi anni Settanta quasi il 90% della produzione indigena di energia elettrica proveniva dallo sfruttamento della forza idrica. In seguito all'entrata in esercizio delle centrali nucleari svizzere, questa quota è scesa gradualmente fino al 60% intorno al 1985; oggi si attesta sul 57,6% circa. La forza idrica continua ad essere la nostra principale fonte indigena di energia rinnovabile.
In Svizzera vi sono attualmente (31.12.2023) 705 centrali idroelettriche (contando solo quelle con una potenza di almeno 300 kW) che ogni anno producono mediamente circa 37’171 gigawattora (GWh/a) di energia elettrica. Di questi, il 48,6% circa è prodotto in impianti ad acqua fluente, il 47,2 % in impianti ad accumulazione e il 4,2% in impianti ad accumulazione con pompaggio. Circa 63 % di quest'energia proviene dai Cantoni di montagna Uri, Grigioni, Ticino e Vallese. Notevoli quantità di energia idroelettrica sono prodotte anche nei Cantoni di Argovia e Berna. Circa l'11% dell'energia idroelettrica svizzera proviene da impianti binazionali situati lungo i corsi d'acqua di confine.
Lo sfruttamento della forza idrica, generando un giro d'affari di circa 1,8 miliardi di franchi (calcolando in 5 ct./kWh alla centrale il prezzo dell'energia), costituisce un importante ramo dell'economia energetica svizzera.
Con la Strategia energetica 2050, la Confederazione mira ad aumentare la produzione media annua di energia elettrica da fonte idroelettrica a 39 200 gigawattora (GWh) entro il 2050 (e 37 900 GWh entro il 2035). Per utilizzare il potenziale realizzabile, gli impianti esistenti dovrebbero essere rinnovati e ampliati ed è necessaria la costruzione di nuove centrali idroelettriche, tenendo conto dei requisiti ecologici. La Confederazione intende promuovere l'utilizzo dell'energia idroelettrica con diverse misure. Gli strumenti a tal fine sono i contributi d’investimento per i nuovi impianti e per i rinnovamenti/gli ingrandimenti considerevoli delle centrali idroelettriche e il premio di mercato per gli impianti che devono vendere sul mercato a prezzi inferiori ai costi di produzione. Inoltre, grazie al cosiddetto Mantelerlass, sono previste diverse misure che miglioreranno le condizioni quadro per l'energia idroelettrica (procedure di autorizzazione più semplici, contributi per la pianificazione dei progetti, obiettivi per l'espansione dello stoccaggio).
L'Ufficio federale dell'energia si occupa degli aspetti politici dell'energia idroelettrica (promozione, strategie, prospettive) e degli aspetti tecnici e di sicurezza, mentre l'Ufficio federale dell'ambiente è responsabile degli aspetti ambientali (acque residue, protezione dei corpi idrici).
Documenti
Rapporti/Riassunti
Statistica degli impianti idroelettrici della Svizzera
Formulari
Link
Storymap: I principali impianti idroelettrici svizzeri
Storymap: La forza idrica: l’energia accumulabile
Statistica degli impianti idroelettrici
Contributi d'investimento per la forza idrica
Premio di mercato per grandi impianti idroelettrici
Canone annuo
Rimunerazione per l'immissione di elettricità orientata ai costi
Programma di ricerca Forza idrica
Associazione svizzera di economia delle acque (SWV)
Atlante idrologico della Svizzera
Media
Energia idroelettrica in Svizzera: statistica 2023
Il Consiglio federale intende accelerare la costruzione di impianti solari, eolici e idroelettrici
Energia idroelettrica in Svizzera: statistica 2022
Interruzione della procedura per il risanamento del deflusso residuale nella centrale idroelettrica di Rheinau
Energia idroelettrica in Svizzera: statistica 2021
Sicurezza dell'approvvigionamento elettrico: il Consiglio federale istituisce una riserva di energia idroelettrica a partire dal prossimo inverno e prevede di realizzare centrali di riserva
Energia idroelettrica in Svizzera: statistica 2020
Energia idroelettrica in Svizzera: statistica 2019
Studio sul potenziale di sviluppo dell'energia idroelettrica in Svizzera
Energia idroelettrica in Svizzera: statistica 2018
Energia idroelettrica in Svizzera: statistica 2017 e carta interattiva
Energia idroelettrica Svizzera: statistica 2016 e carta interattiva
Impianti idroelettrici della Svizzera: statistica 2015 e carta interattiva
Sancire le concessioni complementari nella legge sulle forze idriche
Diritto
Legge federale sull’utilizzazione delle forze idriche (Legge sulle forze idriche, LUFI)
Ordinanza sull’utilizzazione delle forze idriche (OUFI)
Ordinanza sul calcolo del canone per i diritti d’acqua (ODA)
Messaggio per lo specialista

				



Ultima modifica 06.03.2025