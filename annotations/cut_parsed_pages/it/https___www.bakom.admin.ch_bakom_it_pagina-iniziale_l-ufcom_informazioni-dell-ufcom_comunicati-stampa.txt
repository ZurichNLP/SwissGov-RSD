Comunicati Stampa
30.04.2025
Il Consiglio federale nomina il nuovo presidente della ComCom
Nella sua seduta del 30 aprile 2025 il Consiglio federale ha eletto Martin Bürki nuovo presidente della Commissione federale delle comunicazioni (ComCom). Martin Bürki succede a Christian Martin, che è stato membro della Commissione dal 2018 nonché presidente della stessa dal 2024.
30.04.2025
Sostegno ai media: Consiglio federale favorevole a misure di rapida attuazione
I media indipendenti e pluralistici adempiono un’importante funzione in termini di politica democratica. Il Consiglio federale accoglie dunque con favore il potenziamento mirato del sostegno ai media elettronici proposto dalla Commissione dei trasporti e delle telecomunicazioni del Consiglio degli Stati (CTT-S). In occasione della seduta del 30 aprile 2025 ha licenziato il proprio parere in merito al rapporto della Commissione. In tale parere, il Consiglio federale incarica il Parlamento di entrare in materia sul progetto di legge della CTT-S.
30.04.2025
Nomina di un nuovo membro dell’Autorità di controllo indipendente per l’esplorazione radio e l’esplorazione di segnali via cavo
Nella sua seduta del 30 aprile 2025 il Consiglio federale ha nominato Bernhard Solomita Nyfeler a nuovo membro dell’Autorità di controllo indipendente per l’esplorazione radio e l’esplorazione di segnali via cavo (ACI) dal 1° maggio 2025. Solomita Nyfeler sostituisce Urs von Arx che lascia l’ACI a seguito del suo pensionamento. L’ACI ha il compito di verificare la legalità e la proporzionalità dell’esplorazione radio e di segnali via cavo.
16.04.2025
Revisione parziale dell'ordinanza sulle poste: consultazione
In futuro la Posta dovrebbe beneficiare di maggiore flessibilità nel recapito a domicilio di lettere, pacchi e quotidiani. Il servizio universale dovrà tenere maggiormente in considerazione l'elevato livello di digitalizzazione della popolazione e delle imprese ed essere esteso alle offerte digitali. Il 16 aprile 2025 il Consiglio federale ha posto in consultazione una revisione in tal senso dell'ordinanza sulle poste.
04.04.2025
Il DATEC attribuisce a Canal B la concessione TV per Biel/Bienne
Il 3 aprile 2025, il Dipartimento federale dell'ambiente, dei trasporti, dell'energia e delle comunicazioni (DATEC) ha nuovamente attribuito a Canal B la concessione per la televisione regionale nella zona di copertura di Biel/Bienne.
26.03.2025
La Svizzera firma la Convenzione quadro del Consiglio d’Europa sull’intelligenza artificiale e i diritti umani, la democrazia e lo Stato di diritto
Il 27 marzo 2025, a Strasburgo, il consigliere federale Albert Rösti firmerà a nome della Svizzera la Convenzione del Consiglio d’Europa sull’intelligenza artificiale (IA) e i diritti umani, la democrazia e lo Stato di diritto. Firmando la Convenzione, la Svizzera riafferma il suo impegno per un utilizzo responsabile delle tecnologie di IA conforme ai diritti fondamentali.
14.03.2025
Programma di sostegno per un Internet veloce in tutta la Svizzera: inizio della consultazione
La popolazione svizzera deve poter contare su un accesso Internet ad alta velocità su tutto il territorio nazionale. Il Consiglio federale persegue questo obiettivo con la sua Strategia gigabit. Con un programma di sostegno limitato nel tempo, intende promuovere l'ampliamento della rete a banda larga via fibra ottica o infrastrutture di radiocomunicazione. Nella sua seduta del 14 marzo 2025, il Consiglio federale ha aperto la procedura di consultazione sulla nuova legge sul sostegno alla banda larga.
17.02.2025
Pubblicata l'analisi del monitoraggio sulla politica digitale dell'UE
Alcuni sviluppi nel campo della politica digitale dell'UE sono importanti anche per la Svizzera. Attualmente non risultano rischi significativi concernenti l'accesso al mercato interno UE per le imprese svizzere. Queste le conclusioni dell'analisi dell'Amministrazione federale in merito agli effetti della politica digitale dell'UE sulla Svizzera, pubblicata il 17 febbraio 2025.
12.02.2025
Regolamentazione dell'IA: il Consiglio federale intende ratificare la Convenzione del Consiglio d'Europa
La Svizzera intende ratificare la Convenzione del Consiglio d'Europa sull'intelligenza artificiale (IA) e apportare le necessarie modifiche al diritto svizzero. Inoltre, occorre proseguire le attività di regolamentazione dell'IA in singoli settori, come nell'ambito sanitario e dei trasporti. Nella seduta del 12 febbraio 2025, il Consiglio federale si è espresso a favore di questo approccio.
11.02.2025
Il consigliere federale Albert Rösti al vertice per l’azione sull’IA a Parigi
Al vertice per l’azione sull’IA tenutosi a Parigi dal 10 all’11 febbraio 2025 il consigliere federale Albert Rösti ha sottolineato le grandi opportunità offerte dall’IA per la società e l’economia, ribadendo la necessità di un approccio inclusivo nel dibattito globale sull’IA. La Svizzera ha pure segnalato il suo interesse a diventare il Paese ospitante del prossimo vertice. Il capo del DATEC ha inoltre firmato con il ministro dei trasporti francese Philippe Tabarot due dichiarazioni d’intenti. L’obiettivo è sviluppare ulteriormente il traffico ferroviario transfrontaliero tra la Svizzera e la Francia.
07.02.2025
Il consigliere federale Rösti al vertice per l’azione sull’IA a Parigi
Lunedì e martedì prossimi, 10 e 11 febbraio 2025, il consigliere federale Albert Rösti parteciperà al vertice per l’azione sull’intelligenza artificiale (IA) a Parigi. Con la sua presenza il consigliere federale Rösti sottolinea l’impegno della Svizzera a favore dello sviluppo di una governance dell’IA che risponda alle esigenze e alle attese dei cittadini e del settore industriale. Albert Rösti avrà modo di incontrare il presidente francese Macron e avrà un colloquio di lavoro con il ministro dei trasporti francese Tabarot.
29.01.2025
Mandato di negoziazione per il riconoscimento delle firme elettroniche
Una firma elettronica su un documento dovrebbe essere riconosciuta sia in Svizzera che nell'Unione Europea (UE). Nella riunione del 29 gennaio 2025, il Consiglio federale ha incaricato il Dipartimento federale dell'ambiente, dei trasporti, dell'energia e delle comunicazioni (DATEC), in collaborazione con il Dipartimento federale degli affari esteri (DFAE), di elaborare il relativo mandato di negoziazione con l'UE.
15.01.2025
Ecosistema di dati Svizzera: il centro di contatto ha iniziato la sua attività
Nella sua seduta del 15 gennaio 2025, il Consiglio federale è stato informato in merito all’inizio dell’attività da parte del centro di contatto Ecosistema di dati Svizzera. Quest’ultimo sostiene privati e autorità nella creazione di spazi di dati affidabili, fornendo un contributo di base a un migliore sfruttamento del potenziale dei dati in Svizzera e creando in questo modo un valore aggiunto per la società, l’economia e la ricerca.
06.01.2025
Sicurezza delle reti e cibersicurezza: l'UFCOM rafforza il suo impegno
Dal 1° gennaio 2025, l'Ufficio federale delle comunicazioni UFCOM dispone di due unità specializzate in materia di cibersicurezza e sicurezza delle reti di telecomunicazione. La Sezione "Accesso al mercato e cibersicurezza" (MC) è incaricata in particolare di verificare che gli impianti di radiocomunicazione rispettino le esigenze in materia di protezione della vita privata e dei dati personali. La Sezione "Sicurezza reti e servizi" (SND) mira invece a mantenere e rafforzare la sicurezza e la disponibilità delle reti e dei servizi di telecomunicazione.
13.12.2024
Maggiori agevolazioni nel 2025 sul prezzo di distribuzione di giornali e periodici
Nel 2025, i quotidiani e i settimanali della stampa regionale e locale che beneficiano del sostegno indiretto alla stampa riceveranno una riduzione di 28 centesimi per ciascuna copia distribuita dalla Posta, ossia 3 centesimi in più rispetto al 2024. Le testate della stampa associativa e delle fondazioni godranno di un sostegno di 22 centesimi per copia, ossia un aumento di 2 centesimi rispetto all'anno in corso. Questi gli importi fissati dal Consiglio federale in occasione della sua seduta del 13 dicembre 2024.
26.09.2024
Matthias Hürlimann nuovo capo della Divisione Servizi di telecomunicazione e posta dell'UFCOM
Il consigliere federale Albert Rösti ha nominato Matthias Hürlimann nuovo vicedirettore e capo della Divisione Servizi di telecomunicazione e posta dell'Ufficio federale delle comunicazioni UFCOM. L'avvocato 51enne assumerà il nuovo incarico il 1° novembre 2024.
20.09.2024
Conferenza mondiale delle radiocomunicazioni: ratifica degli atti finali
In occasione della sua seduta del 20 settembre 2024, il Consiglio federale ha ratificato gli atti finali della Conferenza mondiale delle radiocomunicazioni 2023 (CMR-23), che definiscono il quadro formale per il futuro utilizzo delle frequenze in Svizzera. Questo garantisce che a livello nazionale il settore dell'informazione e della comunicazione abbia accesso alle frequenze di cui ha bisogno. Sono tutelati anche gli interessi relativi alla sicurezza militare del Paese.
16.09.2024
SERAFE AG rimane l'organo di riscossione del canone radiotelevisivo
Anche dopo il 2025, SERAFE AG continuerà a riscuotere per la Confederazione il canone radiotelevisivo a carico delle economie domestiche. Nell'ambito di una procedura di gara pubblica aperta, il 14 settembre 2024 il Dipartimento federale dell'ambiente, dei trasporti, dell'energia e delle comunicazioni (DATEC) ha attribuito a SERAFE AG il mandato per il periodo 2026-2034. La sua offerta presentava il miglior rapporto qualità-prezzo.
11.09.2024
Comitato consultivo Svizzera digitale: discussioni sulla regolamentazione dell'intelligenza artificiale
In occasione della riunione del Comitato consultivo Svizzera Digitale dell'11 settembre 2024, i partecipanti hanno discusso i possibili approcci alla regolamentazione dell'intelligenza artificiale (IA). Hanno convenuto che occorre sfruttare le opportunità offerte dall'IA e allo stesso tempo ridurre al minimo i rischi per la società. Il consigliere federale Albert Rösti ha condotto l'incontro, al quale ha partecipato anche il cancelliere federale Viktor Rossi.
04.09.2024
Sostegno indiretto alla stampa: il Consiglio federale respinge un ampliamento temporaneo
Nella riunione del 4 settembre 2024, il Consiglio federale ha adottato la sua presa di posizione sul rapporto della Commissione dei trasporti e delle telecomunicazioni del Consiglio nazionale (CTT-N) riguardante l'iniziativa parlamentare "Per una stampa scritta indipendente è necessario adeguare gli importi del sostegno indiretto" (22.423). Per ragioni di politica dei media e finanziaria, chiede al Parlamento di non entrare nel merito del progetto della Commissione. Se il Parlamento dovesse comunque entrare nel merito, il Consiglio federale proporrà di aumentare leggermente il sostegno alla stampa, per poi riportarlo nuovamente al livello odierno.
Messaggio per lo specialista