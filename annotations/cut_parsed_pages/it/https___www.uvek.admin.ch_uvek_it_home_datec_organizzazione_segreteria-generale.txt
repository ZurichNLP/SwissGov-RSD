Segreteria generale del DATEC
La Segreteria generale (SG) tiene le redini del Dipartimento. In qualità di Stato maggiore coordina i lavori degli Uffici, compito fondamentale viste le forti interdipendenze tematiche di molti dossier dipartimentali. La SG prepara gli affari del Consiglio federale, collabora nell'ambito della pianificazione politica e funge da interlocutore per il Parlamento, curando la comunicazione sia all'interno che verso l'esterno. Essa è inoltre la principale responsabile delle risorse del Dipartimento e assume il ruolo di proprietaria nei confronti di Posta, FFS, Swisscom e Skyguide, verificando il raggiungimento degli obiettivi strategici fissati dal Consiglio federale.
Alla Segreteria generale sono inoltre aggregati amministrativamente una serie di servizi: Autorità indipendente di ricorso in materia radiotelevisiva, Commissione federale delle comunicazioni, Servizio d'inchiesta svizzero sulla sicurezza, Autorità di regolazione postale, Commissione federale dell'energia elettrica, Ispettorato federale della sicurezza nucleare, Ispettorato federale degli impianti a corrente forte, Ispettorato federale degli oleo- e gasdotti nonché Commissione del trasporto ferroviario.
Organigramma della SG DATEC
Segretario generale
Yves Bichsel è il Segretario generale del DATEC, in carica dal 1° marzo 2023.
Comunicazione DATEC
Recapiti di contatto dei portavoce del DATEC