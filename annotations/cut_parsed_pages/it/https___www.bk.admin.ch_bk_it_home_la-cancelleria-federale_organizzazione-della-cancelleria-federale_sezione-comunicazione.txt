Sezione comunicazione
La Sezione comunicazione della Cancelleria federale coordina la comunicazione del Consiglio federale nei confronti dei media, dell’opinione pubblica, dei Cantoni e del Parlamento.
Comunicazione del Governo
Al termine della seduta settimanale del Consiglio federale, sotto la direzione del portavoce del Consiglio federale si tiene solitamente una conferenza stampa con un rappresentante del Governo. La Sezione comunicazione organizza questa conferenza stampa, si occupa dello streaming in diretta e pubblica il video sul canale YouTube del Consiglio federale. Inoltre, fornisce informazione sulle decisioni anche attraverso il sito admin.ch, Instagram e X.
Informazioni sulle votazioni
Prima delle votazioni federali la Sezione comunicazione redige l’opuscolo sugli oggetti in votazione in stretta collaborazione con i Dipartimenti. L’opuscolo viene inviato per posta a circa cinque milioni di cittadini aventi diritto di voto. Dal 2016, per ogni oggetto la Sezione pubblica anche su admin.ch un video esplicativo che completa le spiegazioni di voto e i dossier in votazione. La Cancelleria federale propone inoltre l’applicazione «VoteInfo» in collaborazione con l’Ufficio federale di statistica e i Cantoni.
Portale ch.ch
La Sezione comunicazione gestisce assieme ai Cantoni il portale ch.ch, che offre ai cittadini risposte in cinque lingue alle loro domande in merito alle autorità e alla democrazia.
Attività mediatica e dialogo con i cittadini
La Sezione è responsabile della comunicazione sui dossier della Cancelleria federale. Risponde alle domande dei media, stabilisce norme linguistiche, sostiene il cancelliere della Confederazione nelle sue apparizioni pubbliche e risponde alle domande dei cittadini. Il lavoro quotidiano della Sezione comprende anche la gestione del Centro media e l’accreditamento di giornalisti.
Links
Accreditamento dei giornalisti
Centro media
Le autorità federali della Confederazione Svizzera
Profilo Twitter del portavoce del Consiglio federale
Canale Youtube del Consiglio federale
ch.ch – il portale delle autorità svizzere
VoteInfo (Scaricare l'app dall'App Store)
VoteInfo (Scaricare l'app da Google Play)
Instagram gov.ch - Il Consiglio federale
Messaggio per lo specialista