Archivio capi del dipartimento
Simonetta Sommaruga
Nata il 14 maggio 1960, Simonetta Sommaruga è cresciuta a Sins insieme a due fratelli e una sorella. Il padre era caporeparto in una fabbrica , la madre era dedita alla casa e a un grande orto. Conseguita la maturità, ha studiato pianoforte al conservatorio di Lucerna. Sono seguiti soggiorni in California e a Roma. Simonetta Sommaruga ha poi continuato la sua attività concertistica e pedagogica al conservatorio di Friburgo.
Dal 1993 ha diretto la Fondazione per la protezione dei consumatori, di cui ha assunto la presidenza tra il 2000 e il 2010. Dal 1997 al 2005 è stata responsabile, in veste di consigliera comunale, dei Pompieri e della Protezione civile di Köniz. Dal 1999 al 2003 ha rivestito la carica di Consigliera nazionale.
Dal 2003 al 2010 ha rappresentato il Canton Berna in seno al Consiglio degli Stati. Ha seduto nella Commissione dell’economia e dei tributi (CET), assumendone la presidenza per il periodo 2007-2009, e nella Commissione della sicurezza sociale e della sanità (CSS). È stata vicepresidente della Commissione dell'ambiente, della pianificazione del territorio e dell'energia (CAPTE), della Delegazione presso il Comitato parlamentare dell’AELS e incaricata delle relazioni con il Parlamento europeo.
Il 22 settembre 2010 è stata eletta in Consiglio federale. Dal 2010 sino a fine 2018 ha diretto il Dipartimento federale di giustizia e polizia (DFGP). In quel periodo ha modernizzato il diritto di famiglia svizzero con profonde riforme in più tappe.
Nel settore dell'asilo ha snellito i processi e si è impegnata a favore di una maggiore integrazione dei rifugiati nel mercato del lavoro. Nella politica dell'uguaglianza di genere, ha introdotto le verifiche sulla parità di retribuzione e delle quote rosa, portandole poi in Parlamento. Nel suo periodo a capo del DFGP si è occupata anche il risarcimento delle vittime del lavoro forzato e dell'introduzione di un piano d'azione contro il traffico di esseri umani.
Il 1° gennaio 2019 Simonetta Sommaruga ha ripreso la direzione del Dipartimento federale dell’ambiente, dei trasporti, dell’energia e delle comunicazioni (DATEC). Al fine di rafforzare l’approvvigionamento energetico indigeno, già nell’autunno 2019 ha presentato al Consiglio federale le basi fondamentali per la legge federale su un approvvigionamento elettrico sicuro con le energie rinnovabili. Ha inoltre fatto in modo che in occasione della Tavola rotonda sull’energia idroelettrica, le organizzazioni ambientaliste, il settore energetico e i Cantoni trovassero un accordo su 15 progetti concreti. La consigliera federale Sommaruga ha altresì presentato un progetto di legge volto ad accelerare le procedure. Questi provvedimenti sono stati completati da misure efficaci a corto termine, grazie alle quali la Svizzera affronterà preparata i prossimi mesi invernali.
Nel settore dei trasporti, la consigliera federale Sommaruga ha promosso la politica del trasferimento; nel 2019, ad esempio, con disposizioni volte a trasportare più merci su rotaia. Per il futuro ampliamento della rete ferroviaria svizzera, ha presentato la Prospettiva FERROVIA 2050.
Nel 2015 e nel 2020 Simonetta Sommaruga ha ricoperto la carica di presidente della Confederazione. Aveva presentato, dopo 12 anni di servizio, le sue dimissioni per la fine del 2022.
È sposata con lo scrittore Lukas Hartmann. D’inverno ama trascorrere il suo tempo libero al pianoforte e leggendo opere letterarie, d’estate si dedica al giardinaggio e all’escursionismo in montagna.
Famiglia
Formazione
Attività professionale
Politica
Lingue
2019-2022
Manifestazioni Simonetta Sommaruga
Discorsi Simonetta Sommaruga
Interviste Simonetta Sommaruga
Anno di presidenza 2020: Archivio
Social media
Canale Twitter di Simonetta Sommaruga
Canale Instagram di Simonetta Sommaruga
Dimissioni
La consigliera federale Simonetta Sommaruga aveva presentato, dopo 12 anni di servizio, le sue dimissioni per la fine del 2022.
Dichiarazione
Conferenza stampa
Discorso di commiato (in tedesco)
Dichiarazione / Conferenza stampa / 
Doris Leuthard
Doris Leuthard ha diretto il Dipartimento federale dell’ambiente, dei trasporti, dell’energia e delle comunicazioni DATEC dal 2010 al 2018. Prima di assumere la testa del DATEC il 1° novembre 2010, Doris Leuthard ha diretto il Dipartimento federale dell'economia (DFE) dall'agosto 2006 all'ottobre 2010. In questo periodo è stata responsabile del lavoro, della formazione professionale, della tecnologia, dell'innovazione, dell‘agricoltura, delle abitazioni, dell'approvvigionamento economico del Paese e della politica commerciale. Doris Leuthard ha rappresentato la Svizzera, tra l'altro, presso OMC, OCSE, OAA e Banca mondiale e ha presieduto l'AELS.
Dal 1999 al 2006 è stata membro del Consiglio nazionale in veste di deputata argoviese. Dal 2004 al 2006, Doris Leuthard ha rivestito la carica di Presidente del Partito popolare democratico svizzero (PPD). Durante gli anni di attività in seno al Consiglio nazionale, è stata altresì membro delle seguenti commissioni: Commissione degli affari giuridici, Commissione delle istituzioni politiche, Commissione giudiziaria, Commissione dell'economia e dei tributi.
Doris Leuthard è nata nel 1963, ha studiato diritto all'Università di Zurigo e ha svolto degli stage a Parigi e a Calgary, dopodiché si è associata a uno studio legale. È sposata con il dott. chim. Roland Hausin.
2010-2018
Discorsi Doris Leuthard
Dimissioni
Il 27 settembre 2018, la consigliera federale Doris Leuthard ha comunicato al Presidente del Consiglio nazionale e al Governo federale che lascerà la sua carica di Consigliera federale per fine 2018.
Discorso davanti all’Assemblea federale plenaria
Lettera di dimissioni (in tedesco)
Panoramica delle votazioni (in tedesco)
Lettera di dimissioni (in tedesco)