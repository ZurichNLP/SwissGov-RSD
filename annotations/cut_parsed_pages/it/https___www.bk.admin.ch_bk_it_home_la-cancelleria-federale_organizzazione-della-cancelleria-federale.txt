Organizzazione della Cancelleria federale
Dal gennaio 2024 Viktor Rossi dirige la Cancelleria federale con i suoi 340 collaboratori. Rispetto ai suoi subalterni, occupa una posizione analoga a quella di un capo di dipartimento.
Settore del Cancelliere
Sezione dei diritti politici
I compiti della  comprendono l’attuazione dei diritti popolari, la preparazione delle votazioni e delle elezioni federali e il coordinamento dell’introduzione del voto elettronico da parte dei Cantoni.
Settore comunicazione e strategia
Sezione comunicazione
La  della Cancelleria federale coordina la comunicazione del Consiglio federale nei confronti dei media, dell’opinione pubblica, dei Cantoni e del Parlamento.
Sezione di sostegno in materia di comunicazione
La Sezione fornisce consulenza su questioni sia concettuali che strategiche. È anche responsabile di gestire e sviluppare - dal punto di vista strategico e operativo - il Corporate Design dell'Amministrazione federale (CD Bund).
Sezione Aiuto alla condotta strategica
La  (SACS) ha il compito di allestire rapporti programmatici e di attività del Consiglio federale nonché di assistere i dipartimenti nella gestione delle crisi.
Servizio presidenziale
Il servizio presidenziale, aggregato alla Cancelleria federale dal 2015, sostiene il dipartimento del presidente della Confederazione nell’adempimento dei compiti supplementari che incombono durante questo anno. Il servizio presidenziale fornisce consulenza al dipartimento del presidente della Confederazione in particolare per quanto concerne le questioni relative alla diplomazia e alla comunicazione.
Settore Consiglio federale
Sezione affari del Consiglio federale
La Sezione degli affari del Consiglio federale (SACF) gestisce i circa 2'500 affari che i dipartimenti sottopongono in media ogni anno al Consiglio federale per decisione. Gestisce anche i circa 1'300 interventi parlamentari a cui il Consiglio federale è tenuto a rispondere ogni anno.
Sezione del diritto
Alla  competono i tre ambiti sottostanti.
1. Controllo dell’attività legislativa e degli affari del Consiglio federale
2. Ambiti del diritto afferenti : diritto delle pubblicazioni, delle procedure di consultazione e dell’organizzazione dell’amministrazione
3. Altri compiti: consulenza alla direzione e alle sezioni su tutte le questioni giuridiche e in particolare in merito all’attuazione della legge federale sulla protezione dei dati e della legge sulla trasparenza; collaborazione a processi interni ed esterni alla Cancelleria federale; coordinamento nel settore delle commissioni extraparlamentari.
Centro delle pubblicazioni ufficiali (CPU)
Il  sostiene e consiglia gli uffici federali nel quadro dell’elaborazione degli incartamenti che devono essere pubblicati nel Foglio federale oppure nella Raccolta ufficiale.
Servizi linguistici centrali, Sezione tedesca
Il Servizio linguistico tedesco provvede affinché gli atti legislativi della Confederazione siano formulati in modo preciso, chiaro, coerente e, per quanto possibile, semplice a tutti i livelli.
Servizi linguistici centrali, Sezione francese
Le attività della Sezione francese dei Servizi linguistici centrali si suddividono in redazione legislativa e in traduzione e revisione per conto del Parlamento, del Consiglio federale, dei Dipartimenti e della Cancelleria federale.
Servizi linguistici centrali, Divisione italiana
La Divisione italiana è l’ente direttamente responsabile dell’elaborazione della versione italiana della legislazione federale. In quanto tale è preposta alla pubblicazione dell’edizione italiana del Foglio federale e della Raccolta ufficiale delle leggi federali.
Servizi linguistici centrali, Sezione di terminologia
La Sezione di terminologia dei Servizi linguistici centrali della Cancelleria federale mette a disposizione di tutta l’Amministrazione federale la terminologia aggiornata e rilevante nelle quattro lingue nazionali e in inglese.
Settore Risorse
Sezione Servizi digitali
La sezione Servizi digitali mette a disposizione della Cancelleria federale le sue competenze informatiche fornendole i servizi informatici e di telecomunicazione che le consentono di adempiere ai propri compiti.
Sezione Personale, finanza, controlling
La  è responsabile della gestione del personale e della formazione, delle finanze e della contabilità e delle legalizzazioni.
Servizio specializzato per i controlli di sicurezza relativi alle persone
I quadri superiori dell’Amministrazione federale sono sottoposti a un controllo di sicurezza relativo alle persone. Il controllo prevede essenzialmente un’audizione condotta dal Servizio specializzato della Cancelleria federale per i controlli di sicurezza relativi alle persone.
Sezione Gestone degli affari, sicurezza, infrastruttura
La sezione fornisce prestazioni per la Cancelleria federale e l’Amministrazione federale nei settori della gestione degli affari e della logistica.
Settore Trasformazione digitale e governance delle TIC
settore di competenza Trasformazione digitale e governance delle TIC (settore TDT)
Dall’inizio del 2021 il nuovo  fa parte della Cancelleria federale. Il settore TDT assicura il coordinamento interdipartimentale di progetti, mezzi e prestazioni amministrative che hanno come scopo la digitalizzazione dell’Amministrazione federale.
Stato maggiore del cancelliere della Confederazione
Lo Stato maggiore del cancelliere della Confederazione
 coadiuva il cancelliere e i vicecancellieri in tutte le attività organizzative e amministrative.
Incaricato federale della protezione dei dati e della trasparenza
L'incaricato federale della protezione dei dati e della trasparenza è competente in due settori: la legge federale sulla protezione dei dati e la legge federale sul principio di trasparenza dell'amministrazione.
Organizzazioni interdipartimentali
Conferenza dei segretari generali (CSG)
Conferenza dei servizi d’informazione (CSI)
Webforum della Confederazione
Conferenza dei servizi linguistici dell'Amministrazione federale
Ulteriori informazioni
Documenti
Organigramma CaF 01.10.2024 (PDF, 105 kB, 30.09.2024)
Link
Basi legali