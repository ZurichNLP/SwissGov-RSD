Posti per praticanti
Già durante gli studi superiori (università, scuole professionali), o subito dopo averli conclusi, vi è offerta la possibilità di conoscere meglio l'UFE, di applicare le vostre conoscenze teoriche e di fare le prime esperienze pratiche, collaborando in progetti interessanti e seguendo dal vivo i lavori politici, in occasione di una visita del Parlamento. Durante il praticantato risulta per noi importante poter sostenere e migliorare anche le vostre competenze generali (come ad esempio la capacità di pensare in modo interconnesso e strutturato, lo spirito aziendale, le capacità manageriali ecc.). Avrete quindi la possibilità di seguire da vicino anche una giornata lavorativa di un membro di direzione dell'Ufficio.
Il praticantato può quindi rappresentare il trampolino di lancio ideale per un futuro impiego nel settore energetico e nell'Ufficio federale dell‘energia.
Sono offerti posti per praticanti nelle diverse divisioni tecniche dell'Ufficio e negli Affari di direzione. La durata degli stage varia da 6 (minimo) a 12 mesi (massimo). Il titolo di studio deve essere stato conseguito da non oltre 1 anno.
Per informazioni più dettagliate, si prega di contattare Nathalie Straub (tel. 058 465 28 11).
Sono particolarmente gradite le candidature di praticanti di lingua francese o italiana.
Link
Offerte di lavoro UFE
Energeia plus, Kategorie Hochschulpraktikum
Hochschulpraktika im UVEK
Messaggio per lo specialista