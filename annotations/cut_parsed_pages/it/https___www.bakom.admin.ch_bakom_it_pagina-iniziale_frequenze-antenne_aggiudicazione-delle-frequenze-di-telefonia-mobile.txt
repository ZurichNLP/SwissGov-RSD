Aggiudicazione delle frequenze di telefonia mobile
Attribuzione prevista per il 2027
Avviati i preparativi per la nuova attribuzione delle concessioni per la radiocomunicazione mobile
La Commissione federale delle comunicazioni (ComCom) ha incaricato l’Ufficio federale delle comunicazioni (UFCOM) di preparare l’assegnazione delle frequenze di radiocomunicazione che si renderanno disponibili nel 2029. Nell’interesse della concorrenza e della trasparenza, la ComCom intende indire una gara pubblica per queste frequenze, probabilmente nel 2026. L’assegnazione dovrà avvenire mediante asta nel caso in cui vi sia una carenza di frequenze.
Consultazione pubblica concernente l’attribuzione delle frequenze di radiocomunicazione mobile disponibili dal 2029
La Commissione federale delle comunicazioni (ComCom) ha incaricato l'Ufficio federale delle comunicazioni (UFCOM) di condurre una consultazione pubblica per l'attribuzione delle frequenze disponibili dal 2029 per la fornitura di servizi di telecomunicazione a terzi. I risultati sono stati pubblicati in un rapporto.
Attribuzione nel 2019
Attribuite le frequenze di telefonia mobile per il 5G in Svizzera
La Commissione federale delle comunicazioni (ComCom) ha concluso con successo l'attribuzione di nuove frequenze di telefonia mobile. Nel quadro di un'asta, tutti e tre gli operatori attuali Salt, Sunrise e Swisscom hanno potuto acquistare un ampio ventaglio di nuove frequenze.
Consultazione sul progetto di documentazione per l'aggiudicazione
La Commissione federale delle comunicazioni (ComCom) ha incaricato l'Ufficio federale delle comunicazioni (UFCOM) di occuparsi dei preparativi per l'attribuzione delle nuove frequenze di telefonia mobile. Salvo imprevisti, la ComCom avvierà la gara pubblica per l'aggiudicazione delle frequenze nel corso di quest'anno. Si procederà a un'attribuzione tramite asta. In tale ottica le imprese di telecomunicazione interessate sono invitate a partecipare alla consultazione sul primo progetto di documentazione per il bando. La consultazione si conclude il 23 febbraio 2018.
Consultazione sull'attribuzione di nuove frequenze di radiocomunicazione mobile: pareri
L'UFCOM ha svolto una consultazione pubblica sull'attribuzione delle nuove frequenze di radiocomunicazione mobile che si libereranno a partire dal 2019. Ha così voluto dare a tutti gli attori coinvolti la possibilità di esprimere le loro opinioni, necessità e intenzioni. La consultazione si è conclusa il 31 luglio 2017. L'UFCOM ha ricevuto 57 pareri, consultabili qui di seguito insieme al rapporto sui risultati della consultazione.
Attribuzione nel 2012
Vendita all'asta delle frequenze di telefonia mobile nel 2012
Le società Orange, Sunrise e Swisscom si sono viste aggiudicare delle frequenze per la telefonia mobile nel quadro della vendita all'asta tenutasi a inizio 2012. L'attribuzione riguardava sia le frequenze libere da subito o prossimamente, sia tutte quelle rilasciate agli operatori in passato. La Commissione federale delle comunicazioni (ComCom) ha avviato la procedura affinché in futuro i consumatori possano beneficiare di offerte di qualità elevata e ai migliori prezzi possibili.
Ultima modifica 17.09.2024