Organizzazione delle Nazioni Unite per l’educazione, la scienza e la cultura – UNESCO
L’Organizzazione delle Nazioni Unite per l’educazione, la scienza e la cultura (UNESCO) è un’organizzazione specializzata dell’ONU fondata nel 1945. Vi aderiscono oltre 190 Stati membri e otto membri associati. La Svizzera ne fa parte dal 1949.
Priorità dell’UNESCO
L’obiettivo dell’UNESCO consiste nel contribuire a promuovere la collaborazione tra i popoli negli ambiti dell’educazione, della scienza, della cultura, della comunicazione e dell’informazione per salvaguardare la pace e la sicurezza nel mondo. L’Organizzazione elabora progetti modello, riunisce scienziati ed esperti da tutto il mondo e fornisce consulenza ai governi per l’elaborazione di strategie politiche e la creazione di istituzioni. Inoltre, elabora le norme di riferimento in ambito statistico (classificazione ISCED). Nel contesto dell’attuazione dell’Agenda 2030 per lo sviluppo sostenibile, emanata dall’ONU nel 2015, l’UNESCO è responsabile del settore della formazione.
La Svizzera assume un ruolo attivo all’interno dell’UNESCO: è rappresentata da una delegazione permanente presso la sede di Parigi nonché in varie commissioni e comitati intergovernativi in base alle elezioni da parte degli organi competenti.
Modalità operative dell’UNESCO
L’UNESCO è composta da vari organi, tra cui la Conferenza generale, che si riunisce ogni due anni, il Consiglio esecutivo e la Segreteria. L’Organizzazione ha 65 uffici in tutto il mondo, a cui si aggiungono dieci istituti e centri che sostengono i cluster e gli uffici nazionali in vari programmi specifici e sono responsabili di vari Stati. L’UNESCO dispone inoltre di commissioni nazionali in più di 190 Stati membri.
Commissione svizzera per l’UNESCO
La Commissione svizzera per l’UNESCO diffonde i valori e gli obiettivi dell’UNESCO a livello nazionale e fornisce consulenza alle autorità federali in merito alle relazioni con l’UNESCO. In base alle sue priorità e mediante progetti concreti, la Commissione crea ponti con la comunità internazionale, nonché con i cittadini svizzeri e le istanze federali e cantonali. Essa è costituita da 20 membri nominati dal Consiglio federale, la Segreteria è annessa al DFAE.
Utilità dell’UNESCO per la Svizzera
Tramite le sue varie piattaforme l’UNESCO è un laboratorio di idee, un’organizzazione che stabilisce norme, un forum per lo scambio mondiale di idee e un organo di consulenza per la capacity building e per la formulazione di strategie politiche. Offre inoltre alla Svizzera la possibilità di partecipare all’elaborazione e all’aggiornamento di accordi internazionali.
Struttura e gestione
Struttura e gestione dell’UNESCO (francese)
Istituti dell’UNESCO nel settore della formazione:
Institut international de planification de l'éducation de l'UNESCO  IIEP, Paris (France) et Buenos Aires (Argentina)
Bureau international d'éducation de l'UNESCO  IBE, Genève, (Suisse)
Institut de l'UNESCO pour l'apprentissage tout au long de la vie IUAV, Hambourg (Allemagne)
Institut de l'UNESCO pour l'application des technologies de l'information à l'éducation IITE, Moscou (Fédération de Russie)
Institut de l'UNESCO pour le renforcement des capacités en Afrique IICBA, Addis Abeba (Ethiopie)
Institut international de l'UNESCO pour l'enseignement supérieur en Amérique latine et dans les Caraïbes IESALC, Caracas (Venezuela)
Centre international de l'UNESCO pour l'enseignement et la formation techniques et professionnels UNEVOC, Bonn (Allemagne)
Istituti dell’UNESCO nel settore delle scienze naturali:
UNESCO-IHE Institute for Water Education Delft (Pays-Bas)
Centre international de physique théorique  ICTP, Trieste (Italie)
Istituto di statistica dell’UNESCO:
UNESCO Institute for Statistics UIS, Montreal (Canada)
Commissione svizzera dell’UNESCO