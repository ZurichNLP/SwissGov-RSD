UFCOM Online viene sostituito da un nuovo portale
Finora lo sportello virtuale UFCOM Online ha permesso di ordinare e pagare online i prodotti e le prestazioni di competenza dell'ufficio. Entro la fine del 2024 sarà gradualmente sostituito dal portale eGovernment DATEC.
eGovernment DATEC è il portale centrale per accedere a tutte le prestazioni eGovernment del Dipartimento federale dell'ambiente, dell'energia, dei trasporti e delle comunicazioni (DATEC). Il nuovo portale interdisciplinare permette di raggruppare le varie attività degli Uffici, quindi anche quelle dell'UFCOM, nonché di semplificare la collaborazione tra la Confederazione, i Cantoni, la popolazione, le imprese e altre organizzazioni. Grazie ai digital services del nuovo portale è possibile gestire le pratiche amministrative in modo semplice, indipendentemente dal luogo e dal momento.
Le persone interessate possono ordinare numeri individuali, numeri brevi o serie di numeri, notificare programmi radiofonici e televisivi. Possono inoltre segnalare interferenze radio, iscriversi agli esami di radiocomunicazione o richiedere un indicativo di chiamata per radioamatori.
Le concessioni radio e le concessioni di breve durata su OUC devono ancora essere richieste tramite UFCOM Online. I titolari di licenze di radio relè possono anche effettuare interrogazioni sullo stato Tx dei siti degli impianti ponte radio.
Informazioni complementari
Portale eGovernment DATEC
Domanda d'attribuzione di una concessione di radiocomunicazione
Domanda d'attribuzione di una concessione per emittenze locali/regionali di breve durata su OUC
Interrogazione online sullo stato Tx (trasmettitore) degli impianti ponte radio
Messaggio per lo specialista

				



Ultima modifica 28.06.2024