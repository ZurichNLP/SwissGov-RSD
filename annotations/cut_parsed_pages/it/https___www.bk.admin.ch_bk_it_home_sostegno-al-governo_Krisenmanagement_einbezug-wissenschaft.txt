Coinvolgimento di esperti scientifici
Per affrontare una crisi può essere molto utile avvalersi delle conoscenze di esperti scientifici indipendenti. In caso di crisi la Cancelleria federale (CaF) coordina il coinvolgimento di esperti scientifici per prestare consulenza al Governo federale. Affinché durante una crisi questa collaborazione tra l'Amministrazione federale e comunità scientifica possa essere il più possibile fruttuosa, la CaF sostiene lo scambio tra le due parti già prima del verificarsi di una crisi.
Michel 20.3280
de Quattro 20.3542
link
La pandemia di COVID-19 ha mostrato quanto sia importante coinvolgere tempestivamente gli esperti scientifici nella gestione delle crisi dell'Amministrazione federale. Alla luce di quanto avvenuto durante la pandemia e in seguito alla sua risposta ai postulati Michel 20.3280 und de Quattro 20.3542, il Consiglio federale ha deciso il 23 novembre 2022 di coinvolgere esperti scientifici in organi creati ad hoc per affrontare le crisi e di definire i corrispondenti processi (). L’8 dicembre 2023 l’Esecutivo ha approvato la relativa proposta di attuazione.
Un organo scientifico consultivo ad hoc, composto dagli esperti più idonei, consente di rispondere in modo mirato alle esigenze dovute alla crisi. Trattandosi di consulenti esterni all’Amministrazione federale, essi non sono vincolati a istruzioni e godono quindi di più autonomia.
Organo scientifico consultivo in caso di crisi
Quando decide di avviare un’organizzazione di crisi sovradipartimentale, il Consiglio federale esamina l’opportunità di coinvolgere un organo scientifico consultivo ad hoc. In caso affermativo ne decide l’istituzione. Gli esperti che lo compongono sono proposti congiuntamente da sei grandi istituzioni scientifiche svizzere, ossia:
Prima che entrino a far parte del comitato, gli esperti proposti devono essere confermati dall' Amministrazione federale.
swissuniversities funge da interlocutore per l'Amministrazione federale (single point of contact), mentre la CaF per gli esperti scientifici. Insieme alla Segreteria di Stato per la formazione, la ricerca e l'innovazione (SEFRI) e il dipartimento responsabile della gestione della crisi, la CaF coordina anche il processo di istituzione dell’organo consultivo.
convenzione di collaborazione
L’8 dicembre 2023 la CaF, la SEFRI e le istituzioni scientifiche interessate hanno firmato una .
L’istituzione di un organo scientifico consultivo è disciplinata dall’articolo 57 della legge sull’organizzazione del Governo e dell’Amministrazione (LOGA; RS 172.010), il quale prevede che il Consiglio federale e i dipartimenti possano far capo alla consulenza di organizzazioni e persone esterne all’Amministrazione federale. Il ricorso a questa consulenza, che deve essere motivato e limitato nel tempo, risulta soprattutto necessario e giustificato quando l’Amministrazione federale non dispone delle conoscenze specializzate in un determinato ambito o se mancano le risorse umane necessarie.
Codice deontologico per gli esperti dell’organo consultivo
codice
Le summenzionate istituzioni scientifiche e l'Amministrazione federale hanno elaborato un  che definisce i compiti e le responsabilità degli esperti facenti parte dell’organo scientifico consultivo. Secondo il  gli esperti hanno il compito di informare i decisori politici sullo stato delle conoscenze e sugli elementi di incertezza che riguardano il rispettivo ambito di specializzazione. Sono inoltre chiamati a tracciare scenari, delineare opzioni di intervento e illustrare i rischi e le opportunità corrispondenti. Il  indica anche che le decisioni politiche non possono basarsi esclusivamente sulle conoscenze scientifiche, che occorre considerare anche altri aspetti quali i valori e gli interessi della società e che l’indipendenza della consulenza scientifica deve essere garantita in ogni momento.
Cluster tematici per la preparazione alle crisi e la creazione della fiducia
Prima ancora che scoppi una crisi le istituzioni scientifiche costituiscono dei cosiddetti «cluster» in relazione a determinate tematiche rilevanti, in modo che gli esperti possano essere reclutati in breve tempo. In situazioni di normalità i cluster tematici offrono anche la possibilità di rafforzare gli scambi con il Consiglio federale, l’Amministrazione federale ed eventualmente il Parlamento e i Cantoni in singoli ambiti. Attualmente sono in costruzione i seguenti cluster:
Ulteriori informazioni
Documenti
Utilizzare il potenziale scientifico per affrontare periodi di crisi. Rapporto del Consiglio federale in adempimento dei postulati 20.3280 Michel del 5 maggio 2020 e 20.3542 De Quattro dell'8 giugno 2020 (PDF, 333 kB, 18.11.2022)
Il seguente documento è disponibile unicamente nella versione in lingua tedesca:
Optionen wissenschaftlicher Politikberatung im Hinblick auf Krise. Grundlagebericht für die Beantwortung des Postulats Michel 20.3280 zuhanden der Bundeskanzlei (PDF, 1 MB, 18.11.2022)
Zusammenarbeitsvereinbarung betreffend Organisation wissenschaftlicher Beratung der Bundesverwaltung in Krisenfällen (PDF, 338 kB, 12.12.2023)
Il seguente documento è disponibile unicamente nella versione in lingua tedesca o inglese:
Verhaltenskodex für die Mitglieder des Nationalen wissenschaftlichen Beratungsnetzwerks (PDF, 458 kB, 08.12.2023)
Code of Practice for participants in the Swiss National Science Advice Network (PDF, 444 kB, 08.12.2023)
Comunicati stampa
Il Consiglio federale disciplina il coinvolgimento del mondo scientifico nella gestione di crisi
Nella seduta dell’8 dicembre 2023 il Consiglio federale ha approvato una proposta di attuazione relativa al coinvolgimento di organi scientifici consultivi ad hoc nelle situazioni di crisi. Gli esperti saranno proposti congiuntamente dalle grandi organizzazioni scientifiche presenti in Svizzera. Il mondo scientifico e la Confederazione hanno inoltre elaborato un codice deontologico in materia di consulenza scientifica al servizio della politica nei periodi di crisi.
Il Consiglio federale desidera utilizzare meglio il potenziale scientifico in periodi di crisi
Il 23 novembre 2022, in adempimento dei postulati 20.3280 Michel e 20.3542 De Quattro, il Consiglio federale ha adottato il rapporto «Utilizzare il potenziale scientifico per affrontare periodi di crisi» in cui analizza diverse varianti per migliorare il coinvolgimento della scienza nella gestione di crisi. Il Consiglio federale condivide l’opinione di esponenti della comunità scientifica secondo cui il modo di procedere più adatto a tale scopo sia quello di coinvolgere esperti scientifici attraverso organi ad hoc. Il Governo ha incaricato la Cancelleria federale, in collaborazione con il DEFR, di elaborare entro la fine del 2023 una proposta di attuazione.
Base legale
Legge sull’organizzazione del Governo e dell’Amministrazione (LOGA)
Ordinanza sull’organizzazione di crisi dell’Amministrazione federale