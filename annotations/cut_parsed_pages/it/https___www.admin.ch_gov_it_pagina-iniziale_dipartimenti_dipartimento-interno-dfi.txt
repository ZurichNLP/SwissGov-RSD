Il Dipartimento federale dell’interno (DFI)
Il Dipartimento federale dell’interno (DFI) si occupa principalmente dell’AVS e del settore della sanità. Dal 2024 è diretto da Elisabeth Baume-Schneider.
La Consigliera federale Elisabeth Baume-Schneider
Elisabeth Baume-Schneider è nata nel 1963 ed è cresciuta a Les Bois (JU). Dopo la maturità ha studiato scienze sociali, scienze economiche e scienze politiche all’Università di Neuchâtel.
È stata attiva nel settore del lavoro sociale e ha diretto la Haute école de travail social et de la santé (HETSL) a Losanna. Elisabeth Baume-Schneider si è impegnata in favore di diverse associazioni e fondazioni. È sposata e ha due figli maggiorenni.
Elisabeth Baume-Schneider ha svolto varie funzioni per il PS del Cantone del Giura. Dal 1995 al 2002 è stata deputata al Parlamento cantonale, che ha presieduto nel 2000. Eletta nel governo cantonale nel 2003, ha assunto la direzione del Dipartimento dell’educazione, della cultura e dello sport fino al 2015. Nel 2006, 2008 e 2012 è stata presidente del Consiglio di Stato. Dalla fine del 2019 ha rappresentato il Cantone del Giura in seno al Consiglio degli Stati.
Elezione in Consiglio federale
L'Assemblea federale ha eletto Elisabeth Baume-Schneider in Consiglio federale il 7 dicembre del 2022. Nel 2023 è stata capo del DFGP. Dal 1° di gennaio del 2024 è a capo del DFI.
Il Dipartimento federale dell’interno (DFI)
Gli ambiti di competenza del DFI sono molteplici e molto diversi tra loro, dalle assicurazioni sociali alla sanità, alla statistica; dalla parità fra i sessi alla cultura e alle previsioni meteorologiche. La previdenza per la vecchiaia e la sanità pubblica costituiscono attualmente due settori prioritari.
Alcune cifre relative al DFI
Posti a tempo pieno (2022): 2'678
Nel 2022 le spese del DFI sono ammontante a 20 miliardi di franchi.
Ultima modifica 09.04.2024