Sezione di sostegno in materia di comunicazione
La Sezione fornisce consulenza e assistenza all’Amministrazione federale in tutti i settori legati alla comunicazione e realizza prodotti per ogni tipo di canale informativo.
La Sezione realizza prodotti di comunicazione, in parte anche in collaborazione con specialisti esterni. Gli stampati costituiscono una parte importante della produzione, che tuttavia è spesso integrata dai media elettronici. Fra i prodotti realizzati dalla Sezione figurano infatti anche video, fotografie, infografici e un’applicazione per smartphone.
«La Confederazione in breve»
La Sezione di sostegno in materia di comunicazione è responsabile della pubblicazione annuale de «La Confederazione in breve». L’opuscolo, pubblicato da più di trent’anni, viene stampato in cinque lingue ed è ormai diventato un’opera di riferimento per l’educazione civica: è destinato alle scuole, ai candidati alla naturalizzazione e a tutti quanti vogliono saperne di più sul sistema politico svizzero. Dal 2016 è disponibile anche l’app «CH info».
Video relativi alle votazioni
In vista di una votazione federale, la Sezione produce dei video che completano le spiegazioni di voto fornite dal Consiglio federale nel suo tradizionale opuscolo a stampa. Con questi filmati ci si prefigge di illustrare in modo obiettivo, sintetico e facilmente comprensibile gli oggetti posti in votazione. I video sono pubblicati sul canale YouTube del Consiglio federale.
Corporate design dell’Amministrazione federale
La Sezione di sostegno in materia di comunicazione è anche responsabile di gestire e sviluppare – dal punto di vista strategico e operativo – il corporate design dell’Amministrazione federale (CD Bund).
Messaggio per lo specialista