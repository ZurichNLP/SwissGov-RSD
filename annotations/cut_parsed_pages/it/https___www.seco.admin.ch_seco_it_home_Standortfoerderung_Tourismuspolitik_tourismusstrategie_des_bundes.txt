Strategia del turismo della Confederazione
video
La SECO ha avviato un processo strategico per la revisione dell'attuale strategia turistica della Confederazione. La SECO intende utilizzare un approccio partecipativo per rivedere le basi strategiche di una politica turistica orientata al futuro. Per maggiori informazioni sulle tappe più importanti del processo strategico, si veda questo .
Il 10 novembre 2021 il Consiglio federale ha approvato la nuova strategia per il turismo della Confederazione. Essa funge da base per la politica turistica e mantiene l’approccio seguito finora, che si è rivelato efficace.
www.bundespublikationen.admin.ch
La strategia del turismo è ora disponibile in formato stampato sulla piattaforma "".
Strategia del turismo della Confederazione (PDF, 13 MB, 01.02.2022)
Obiettivi e attività della strategia del turismo della Confederazione
Obiettivi
Gli obiettivi fissano l’orientamento della politica turistica federale, ne rispecchiano la visione a lungo termine e rispondono alle sfide che il turismo svizzero si trova ad affrontare. I nuovi obiettivi non differiscono da quelli della strategia precedente: migliorare le condizioni quadro, promuovere l’imprenditoria, sfruttare le opportunità della digitalizzazione, aumentare l’attrattiva e la visibilità dell’offerta turistica. Viene inoltre introdotto l’obiettivo «Contribuire allo sviluppo sostenibile». In tal modo si prende atto dell’importanza sempre maggiore dello sviluppo sostenibile per il settore turistico e della ricchezza delle opportunità che ne derivano e che bisogna cogliere.
Attività
Gli obiettivi vengono attuati attraverso varie attività. La strategia ne definisce 15, ognuna delle quali prevede determinate priorità. Ciò significa che, a differenza degli obiettivi, le attività non sono esaustive e possono essere adattate e ampliate. In tal modo si garantiscono l’agilità e la capacità di azione e reazione della politica turistica federale. Le attività hanno un orizzonte temporale a medio e lungo termine e generalmente non sono limitate nel tempo. Alcune riguardano compiti permanenti della politica turistica federale.
Gli strumenti di promozione turistica
Per il raggiungimento degli obiettivi rivestono un’importanza centrale i quattro strumenti di promozione turistica: Innotour – che promuove l’innovazione, la collaborazione e lo sviluppo delle conoscenze nel turismo –, la Società Svizzera di Credito Alberghiero (SCA), Svizzera Turismo (ST) e la Nuova politica regionale (NPR). Per l’attuale periodo di promozione 2024–2027 Innotour dispone di 45 milioni di franchi e Svizzera Turismo di 233 milioni. La NPR può accordare un massimo di 200 milioni sotto forma di prestiti per investimenti e und massimo di 200 milioni sotto forma di contributi a fondo perso per progetti con un impatto economico regionale. Le attività di promozione della SCA attingono a un prestito federale attuale di circa 236 milioni di franchi.
Principi
La politica turistica federale poggia sui quattro principi seguenti: definizione delle priorità, concretezza, personalizzazione delle offerte e sussidiarietà.
Rapporti sulla strategia del turismo della Confederazione
Tourismusbericht 2021, Schlussbericht (in tedesco) (PDF, 2 MB, 09.11.2021)
Auswirkungen Covid-19 auf Investitionskraft des Schweizer Tourismus, Zusammenfassung der Analyseergebnisse (riassunto in francese) (PDF, 1 MB, 09.11.2021)
Unterstützung Lageanalyse Tourismusstrategie  (in tedesco) (PDF, 5 MB, 09.11.2021)
Auslegeordnung zur Berücksichtigung der nachhaltigen Entwicklung in der Tourismuspolitik des Bundes (riassunto in italiano) (PDF, 6 MB, 10.11.2021)
Investitionen im Ferientourismus – Auslegeordnung zu Investitionen und deren Finanzierung in Schweizer Feriendestinationen (riassunto in italiano)  (PDF, 3 MB, 10.11.2021)
Il cambiamento strutturale delle piccole aziende e aziende a conduzione familiare (riassunto) (PDF, 741 kB, 09.11.2021)
Alternativen zur Bankfinanzierung für touristische Unternehmen – Vertiefungsarbeiten im Rahmen der Auslegeordnung Investitionsförderung (riassunto in italiano)  (PDF, 4 MB, 29.11.2021)
Evaluation tourismuspolitisches Massnahmenpaket 2013 (in tedesco) (PDF, 1 MB, 10.11.2021)
Ultima modifica 18.06.2024