Politica energetica
L’articolo sull’energia, la legge sull’energia, la legge sul CO2, la legge sull'energia nucleare, la legge sull'approvvigionamento elettrico e la legge sulle forze idriche costituiscono lo strumentario per una politica energetica svizzera all'insegna della modernità e della sostenibilità. Oltre alle basi legali rientrano nella politica energetica della Confederazione e dei Cantoni anche l'allestimento di prospettive energetiche, strategie, programmi d'attuazione e la valutazione di provvedimenti del settore a livello comunale, cantonale e federale.
La politica energetica è stata riconosciuta nella Costituzione federale soltanto nel 1990. L’articolo 89 sull’energia sancisce che «nell'ambito delle loro competenze, la Confederazione e i Cantoni si adoperano per un approvvigionamento energetico sufficiente, diversificato, sicuro, economico ed ecologico, nonché per un consumo energetico parsimonioso e razionale».
A partire dal 1990, tutti i Cantoni hanno emanato proprie leggi e prescrizioni in materia energetica. Il 1° gennaio 1999 è entrata in vigore la prima legge sull’energia a livello federale.
Dopo la catastrofe nucleare di Fukushima, nel 2011, il Consiglio federale ha elaborato la Strategia energetica 2050, che comprende tra le diverse misure anche una revisione totale della legge sull’energia. La Strategia 2050 è entrata in vigore dal 1° gennaio 2018, dopo essere stata approvata da una netta maggioranza dall’elettorato svizzero col referendum del 2017.
Nel giugno 2021 il Consiglio federale ha adottato il messaggio concernente la legge federale su un approvvigionamento elettrico sicuro con le energie rinnovabili. Con questo progetto, che comprende la revisione della legge sull’energia e della legge sull’approvvigionamento elettrico, il Collegio intende rafforzare il potenziamento delle energie rinnovabili indigene e la sicurezza di approvvigionamento in Svizzera, in particolare anche nei mesi invernali.
Link
Commissione dell’ambiente, della pianificazione del territorio e dell’energia CAPTE
DATEC: Dossier Energia
DATEC: Il futuro della mobilità in Svizzera
Energeiaplus, Kategorie Energiepolitik
Energeiaplus «20 Jahre schweizerisches Energiegesetz»
Legge sull'approvvigionamento elettrico
Progetto per un approvvigionamento elettrico sicuro
Media
L’Agenzia Internazionale dell’Energia (AIE) raccomanda alla Svizzera di accelerare la trasformazione del suo sistema energetico
Il Consiglio federale ribadisce l’apertura totale del mercato elettrico
Il Consiglio federale pone in vigore dal 1° gennaio 2018 la nuova legge sull'energia
Diritto
Legge federale sull'energia (LEne) del 30 settembre 2016
Ordinanza sull’energia del 1° novembre 2017 (OEn)
Legge federale del 23 dicembre 2011 sulla riduzione delle emissioni di CO2 (Legge sul CO2)
Ultima modifica 11.09.2023