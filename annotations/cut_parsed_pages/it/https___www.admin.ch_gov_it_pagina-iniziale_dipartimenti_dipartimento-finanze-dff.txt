Il Dipartimento federale delle finanze (DFF)
Il Dipartimento federale delle finanze (DFF) si occupa in particolare di bilancio dello Stato e di questioni fiscali. È diretto da Karin Keller-Sutter dal gennaio 2023.
La Consigliera federale Karin Keller-Sutter
Karin Keller-Sutter è nata nel 1963. È originaria del Canton San Gallo. Ha seguito le scuole a Wil e a Neuchâtel. Si è formata come traduttrice/interprete ed insegnante di scuola media. Dal 1989 al 2000 ha lavorato come traduttrice indipendente e docente in una scuola professionale. Karin Keller-Sutter è sposata.
Karin Keller-Sutter ha iniziato la sua carriera politica nel 1992 come consigliera comunale a Wil. Nel 1996 è stata eletta nel Parlamento cantonale e nel 2000 al Governo cantonale. In seno al Governo, era a capo del dipartimento della giustizia e della sicurezza. Nel 2011, è poi stata eletta al Consiglio degli Stati in rappresentanza del Canton San Gallo; e nel 2017/2018 ha presieduto il Consiglio degli Stati.
Elezione in Consiglio federale
L'Assemblea federale ha eletto Karin Keller-Sutter in Consiglio federale il 5 dicembre del 2018. Dal 2019 al 2022 è stata capo del Dipartimento di giustizia e polizia. Dal 1° di gennaio del 2023 è a capo del DFF.
Il Dipartimento federale delle finanze (DFF)
Il DFF si occupa di una molteplicità di compiti, tra cui il preventivo della Confederazione, le questioni finanziarie, monetarie e fiscali a livello nazionale e internazionale, i controlli doganali e delle merci, nonché l’applicazione della legislazione in materia di alcool. Sono inoltre di sua competenza i servizi per l’intera Confederazione, dall’informatica al settore del personale, alle infrastrutture e alla logistica.
Alcune cifre relative al DFF
Posti a tempo pieno (2022): 8'756
Nel 2022 le spese del DFF sono ammontante a 17,86 miliardi di franchi.
Karin Keller-Sutter, presidente della Confederazione
Nel 2025 Karin Keller-Sutter è al tempo stesso capo del DFF e presidente della Confederazione, un mandato che comporta prevalentemente mansioni di rappresentanza. Nel Consiglio federale Keller-Sutter è «primus inter pares», ossia primo tra pari.
Presidenza della Confederazione
Ultima modifica 27.12.2024