La direzione della SECO
Comitato direttivo
Helene Budliger Artieda
La segretaria di Stato Helene Budliger Artieda (*1965) è direttrice della Segreteria di Stato dell’economia (SECO) dal 1° agosto 2022. In precedenza è stata ambasciatrice della Svizzera a Bangkok/Thailandia, nonché accreditata per la Cambogia e il Laos. Fino al 2019 ha ricoperto la medesima funzione in Sudafrica, a Pretoria, con accreditamenti per Botswana, eSwatini, Lesotho, Maurizio e Namibia. Dal 2008 al 2015 Helene Budliger Artieda è stata direttrice della Direzione delle risorse al Dipartimento federale degli affari esteri (DFAE) e, come tale, consigliera del capodipartimento sulle questioni legate alle risorse e membro della Direzione del DFAE. Nel 2000 ha portato a termine gli studi di economia aziendale presso l'Universidad Externado de Colombia a Bogotá (Colombia) con il titolo di «Magister en Administración de Empresas» (MBA). Dopo aver conseguito un diploma federale di commercio alla scuola commerciale di Zurigo, Helene Budliger Artieda ha seguito al DFAE la formazione interna di agente consolare. È coniugata.
Eric Scheidegger
L' Ambasciatore Eric Scheidegger (*1961), Dr. rer. pol., dal 01.02.2012 capo della Direzione politica economica e dal 01.02.2007 direttore sostituto della SECO. In precedenza: dal 01.10.2003 al 31.01.2012 capo della Direzione per la promozione della piazza economica. In precedenza: dal 01.06.2002 al 30.09.2003 capo del campo di prestazioni Promozione della piazza economica presso la SECO. Dal 1998 al 2002 consulente per la politica economica del consigliere federale Pascal Couchepin. Dal 1994 al 1998 membro della redazione economica della Neue Zürcher Zeitung e corrispondente per l'economia. Dal 1992 al 1994 Issue Management presso la «Società per il promovimento dell'economia svizzera (PROEC)».
Ivo Germann
L' Ambasciatore Ivo Germann (*1972), lic. oec. publ., dal 1° febbraio 2023 capo della Direzione dell’economia esterna. In precedenza è stato responsabile del settore Sostegno macroeconomico presso il campo di prestazioni Cooperazione e sviluppo economici della SECO. Dal 2019 al 2022 è stato distaccato presso l’Ambasciata di Svizzera a Washington D.C. come capo del reparto Finanze, Economia e Commercio. Germann, 51 anni, è entrato al servizio del settore Sostegno macroeconomico della SECO nell’agosto del 2000, diventandone capo sostituto nel 2004. Economista di formazione, dal 2007 al 2010 è stato distaccato a Londra presso la Banca europea per la ricostruzione e lo sviluppo (BERS) in qualità di «Principal Economist». Rientrato alla SECO nel 2010, ha assunto la direzione dell’unità Sviluppo del settore privato. Nel gennaio 2013 è stato promosso a capo delle Operazioni Sud/Est.
Martin Saladin
Martin Saladin (*1967), dal 1° settembre 2024 è a capo della Direzione promozione della piazza economica. Prima è stato per 5 anni responsabile operativo e vice responsabile del campo di prestazioni Cooperazione e sviluppo economici. Da oltre 25 anni Martin Saladin si occupa di cooperazione internazionale allo sviluppo economico, settore nel quale ha diretto diversi progetti in Ghana e Tanzania tra il 2004 e il 2011. In precedenza ha lavorato per varie aziende tra cui KPMG e S-GE (Switzerland Global Enterprise). Martin Saladin ha studiato Relazioni internazionali presso l’Università di San Gallo e diritto presso il King’s College di Londra.
Thomas Marthaler
Thomas Marthaler (*1982), Master of Science in Economics (MScE), è responsabile del campo di prestazioni Risorse SECO dal 1° gennaio 2024. Dall’agosto 2019 dirigeva la sezione Finanze, pianificazione dell’ufficio, controlling e statistica presso la Segreteria di Stato per la migrazione (SEM). Entrato all’Amministrazione federale delle finanze (AFF) il 1° novembre 2008, Thomas Marthaler ha lavorato dapprima come economista e poi come sostituto del caposezione Politica della spesa pubblica fino al luglio 2019.
Direzione
La direzione comprende tutti i membri del comitato direttivo e le seguenti persone:
Pascal Richoz
Pascal Richoz (*1963), laureato in lettere, CAS finanze pubbliche, è a capo del campo di prestazioni Condizioni di lavoro dal 1° settembre 2008. Dopo aver iniziato la sua carriera nell’amministrazione cantonale di Friburgo, è entrato a far parte della Confederazione nel 1989. Attivo nel campo della protezione internazionale, ha ricoperto diversi incarichi per conto del Delegato ai rifugiati, dell’Ufficio federale dei rifugiati e dell’Ufficio federale della migrazione. Prima di entrare alla SECO, ha ricoperto per sei anni la funzione di capodivisione nell’ambito direzionale Procedura d’asilo.
Corina Müller Könz
Corina Müller Könz (*1969), lic. iur. e avvocata, dal 1° maggio 2024 è co-responsabile del campo di prestazioni Condizioni di lavoro della Direzione del lavoro (SECO). È membro della Direzione, rappresenta la SECO nel Comitato direttivo interdipartimentale prodotti chimici ed è vicepresidente della Commissione federale di coordinamento per la sicurezza sul lavoro (CFSL). Dal 2010 al 2024 è stata responsabile del settore Diritto e alta vigilanza del campo di prestazioni Condizioni di lavoro. Dal 2000 al 2010 è stata responsabile del servizio giuridico e membro della Direzione dell’Ufficio federale per l’uguaglianza fra donna e uomo (UFU) presso il Dipartimento federale dell’interno (DFI). In precedenza, ha lavorato presso il Settore curatele e tutele della Città di Bienne. Corina Müller Könz ha studiato diritto all’Università di Friborgo, compreso un anno all’estero presso l’Universidad Central di Barcellona, e ha concluso gli studi nel 1994 con un master bilingue. Nel 1998 ha conseguito la patente di avvocato nel Cantone di Berna.
Valerie Berger
Con un master in legge, Valerie Berger (*1980) dal 1° ottobre 2023 ricopre la carica di direttrice del campo di prestazioni Libera circolazione delle persone e Relazioni di lavoro. Da agosto 2022 a settembre 2023 ha coordinato il settore Sorveglianza del mercato di lavoro; mentre da luglio 2016 a luglio 2022 il settore Contratti collettivi di lavoro. Dal 1° febbraio 2007 a giugno 2016 ha svolto il suo primo impiego alla SECO come giurista all’interno della Direzione del lavoro, (settore Sorveglianza del mercato di lavoro del campo di prestazioni Libera circolazione delle persone e Relazioni di lavoro).
Martin Godel
Martin Godel (*1973), titolare di un diploma in Relazioni internazionali e di un Master of Law & Diplomacy, dal 1° settembre 2024 dirige il campo di prestazioni Mercato del lavoro / Assicurazione contro la disoccupazione all’interno della Direzione del lavoro. Dal 2011 è stato responsabile del settore Politica a favore delle PMI e vice responsabile della Direzione promozione della piazza economica. Tra il 2007 e il 2010 è stato a capo dello Swiss Business Hub in Giappone con il grado di consigliere d’ambasciata. Tra il 2005 e il 2007 ha ricoperto la funzione di collaboratore scientifico nel settore Servizi della Direzione economia esterna e in precedenza quella di collaboratore personale del Delegato del Consiglio federale agli accordi commerciali. Martin Godel è entrato a far parte della SECO nel 2002.
Thomas A. Zimmermann
Thomas A. Zimmermann (*1971), Dr. oec. HSG, ambasciatore e delegato del Consiglio federale agli accordi commerciali, capo del campo di prestazioni “Servizi specializzati economia esterna” della Direzione economia esterna dal 1° settembre 2020. In precedenza, capo del campo di prestazioni Organizzazione, Diritto e Accreditamento (2009-2020), capo dello stato maggiore della SECO (2006 – 2009) e responsabile per l'America del Nord in seno al campo di prestazioni Relazioni economiche bilaterali della SECO (2003 – 2006). 1998-2003 collaboratore scientifico presso l'Istituto svizzero di ricerca per l'economia internazionale e l'economia applicata dell'Università di San Gallo (SIAW-HSG). Continua a essere Research Associate presso il SIAW-HSG e insegna temi di economia estera come occupazione accessoria.
Simon Plüss
Laureato in giurisprudenza, l'ambasciatore Simon Plüss (*1969) è a capo del campo di prestazioni «Controlli all’esportazione e sanzioni» dal 1° settembre 2023. È entrato a far parte della Segreteria di Stato dell’economia (SECO) nel luglio del 2006 in qualità di responsabile del settore «Controlli all’esportazione/Materiale bellico». Dal 1° luglio 2018 riveste inoltre la funzione di vicecapo del campo di prestazioni «Relazioni economiche bilaterali». Dal 2000 al 2006 è stato vicecapo del servizio giuridico delle forze aeree in seno al Dipartimento federale della difesa, della protezione della popolazione e dello sport (DDPS). Simon Plüss ha lavorato come cancelliere presso il Tribunale penale di Berna dal 1999 al 2000, anno in cui si è laureato in giurisprudenza all’Università di Berna. Ha completato la sua formazione nel 2010 con un programma MBA presso il centro di formazione manageriale ZfU di Zurigo («International Executive MBA Zurich/Boston»).
Andrea Rauber Saxer
L’Ambasciatrice Andrea Rauber Saxer (*1968), lic. iur. e Master of Law & Diplomacy, dal 1° gennaio 2024 dirige il campo di prestazioni Relazioni economiche bilaterali ed è Delegata del Consiglio federale agli accordi commerciali. In precedenza, da agosto 2020, è stata responsabile delle risorse umane presso la Direzione delle risorse del DFAE, mentre da agosto 2016 a luglio 2020 ha rappresentato la Svizzera come ambasciatrice in Bosnia-Erzegovina. Rauber Saxer è stata vice responsabile della Missione svizzera presso l’OSCE a Vienna e da settembre 2008 a gennaio 2011 ha ricoperto la funzione di consulente diplomatica per il presidente Merz (DFF) e la presidente Leuthard (DFE/DATEC). Dal 2000 al 2005 è stata vice responsabile della sezione Libera circolazione delle persone/Schengen/Dublino presso l’Ufficio dell’integrazione DFAE/DFE e successivamente incaricata speciale per i negoziati internazionali sul trasporto aereo presso l’Ufficio federale dell’aviazione civile fino al 2008. Dopo aver lavorato nel 1995 come assistente legale presso il Tribunale penale internazionale per l’ex Jugoslavia con sede a L’Aia, l’anno seguente è entrata al DFAE come assistente di ricerca.
Dominique Paravicini
L'ambasciatore Dominique Paravicini (*1967), laureato in scienze politiche all’Università di San Gallo (lic. rer. publ. HSG), dal 1° settembre 2021 dirige il campo di prestazioni Cooperazione e sviluppo economici ed è Delegato del Consiglio federale agli accordi commerciali. Dal 2017 – 2021 ambasciatore della Svizzera in Turchia e dal 2012 al 2017 vice direttore della Direzione degli affari europei del Dipartimento federale degli affari esteri (DFAE), responsabile in particolare delle questioni economiche e settoriali nelle relazioni Svizzera-UE. Negli anni 2010/2011 ha assunto la guida della sezione Politica umanitaria e migrazione della Divisione Pace e diritti umani del DFAE. Dal 2007 al 2010 è stato a capo del servizio economico dell’Ambasciata di Svizzera a Roma, mentre dal 2003 al 2007 era a Parigi per la Delegazione svizzera presso l’OCSE, dove nel 2007 è stato promosso a consigliere d’ambasciata. Dal 2000 al 2003 ha lavorato per il settore OMC della SECO; nel 1999 era presso la Missione svizzera presso l’OMC a Ginevra. Dominique Paravicini è entrato a far parte del servizio diplomatico del DFAE nel 1998. In precedenza, dal 1993 al 1998 è stato delegato del Comitato internazionale della Croce Rossa (CICR), operando in Sri Lanka, Messico, ad Haiti, nel Sudan del Sud, in Ruanda e presso la sede centrale del CICR a Ginevra.
Erwin Bollinger
L’ambasciatore Erwin Bollinger (*1962), avvocato, LL. M., dal 1° settembre 2023 capo della missione permanente della Svizzera presso l’OMC e l’AELS a Ginevra. Dal 2018 al 2023 capo del campo di prestazioni Relazioni economiche bilaterali e delegato del Consiglio federale agli accordi commerciali. Dal 2008 al 2018 capo del settore Controlli delle esportazioni e sanzioni e vicecapo del campo di prestazioni Relazioni economiche bilaterali. Dal 2005 al 2008 capo del settore Politica dei controlli all’esportazione. Precedentemente, dal 2003 al 2005 vicecapo del settore Relazioni economiche bilaterali Europa/Asia centrale. Dal 1999 al 2003 consigliere d’ambasciata alla Missione svizzera presso l’UE a Bruxelles. Nel 1995 è passato all’Ufficio federale dell’economia esterna, settore Commercio mondiale/OMC. Nel 1992 è entrato nell’Amministrazione federale quale collaboratore scientifico presso l’allora Ufficio dell’integrazione DFAE/DFE. Dal 1989 al 1992 ha lavorato presso Swissmedic, dal 1991 in qualità di vicecapo del servizio giuridico.
Maryline Basset
Maryline Basset (*1975), titolare di una laurea magistrale in Lettere all’Università di Ginevra e di un diploma MBA conseguito a Sidney, dal 1° luglio 2023 dirige lo Stato maggiore della Direzione. Dal 2003 al 2016 ha lavorato a Ginevra come responsabile di progetto presso economiesuisse, come consulente di comunicazione politica e presso Rochat et Partners, come Head of Public Relations and Media planning presso Raymond Weil e come responsabile della comunicazione presso la Haute Ecole de Santé. Nel 2016 entra nell’Amministrazione federale come consulente scientifica presso la Segreteria generale del DDPS con delega agli affari del Consiglio federale e del Parlamento per poi assumere, nel 2019, la funzione di consulente del capo del DEFR e referente per la SECO.
Roger Gschwend
Roger Gschwend (*1976), lic. iur. LL.M., dal 1° ottobre 2024 è capo del campo di prestazioni Commercio mondiale presso la Direzione dell’economia esterna della SECO. Dal 2016 al 2024 ha diretto il settore Diritto economico internazionale della SECO. In precedenza ha lavorato come Senior Legal Counsel e Country Trade Compliance Officer presso ABB Svizzera (2012-2015). Fino al 2012 è stato Senior Legal Officer (2012-2009) e Trade in Goods and Origin Expert (2006-2009) presso l’Associazione europea di libero scambio (AELS). Dal 2004 al 2006 ha lavorato per l’Amministrazione federale delle dogane come giurista distaccato ed esperto doganale presso la Commissione UE a Bruxelles, dal 2002 al 2004 come giurista presso il Servizio giuridico della Direzione generale delle dogane a Berna (2002-2004) e in precedenza come esperto doganale presso vari uffici doganali (1996-2002). Roger Gschwend ha conseguito la laurea in scienze giuridiche presso l’Università di Zurigo nel 2003, nel 2014 ha ultimato la formazione continua di mediatore presso l’Università di San Gallo e nel 2021 ha ottenuto un LL.M in Economic Regulation presso l’Università di Londra.
Ultima modifica 20.03.2025