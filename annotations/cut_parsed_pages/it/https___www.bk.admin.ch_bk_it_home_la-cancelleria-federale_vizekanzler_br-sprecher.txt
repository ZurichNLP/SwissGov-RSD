Andrea Arcidiacono - Vicecancelliere e portavoce del Consiglio federale
Andrea Arcidiacono ha studiato economia aziendale all’Università HSG di San Gallo dove si è laureato nel 1991. In seno all’Amministrazione federale è stato capo sostituto dell’informazione e addetto stampa della consigliera federale Ruth Dreifuss (1998‒2002), capo sostituto e addetto stampa del consigliere federale Pascal Couchepin (2006‒2007) e addetto stampa dell’Ufficio federale della sanità pubblica (2017‒2018). Inoltre, dal 2011 al 2016, ha diretto per Presenza Svizzera il programma «Gottardo 2016», «Italia / Expo Milano 2015» e «Verso Expo Milano 2015». Nel settore delle relazioni pubbliche, è stato anche responsabile della comunicazione per l’Università della Svizzera italiana (2003‒2006) e per curafutura (2016‒2017). È poi stato responsabile della comunicazione del Tribunale amministrativo federale a Berna (2009‒2011). Fino al settembre del 2024 ha diretto l'agenzia di comunicazione Arcidiacono Consulting Partners GmbH.
Andrea Arcidiacono è vicecancelliere e portavoce del Consiglio federale dal 1° ottobre 2024. Nella sua funzione di vicecancelliere - in concertazione con il cancelliere della Confederazione - sarà responsabile dell’informazione ai media e al pubblico a nome del Consiglio federale, della consulenza del Consiglio federale e dei suoi membri su temi di informazione e comunicazione e della gestione e del coordinamento delle attività di informazione del Consiglio federale, dei dipartimenti e della Cancelleria federale. Dirigerà il Settore comunicazione e strategia con circa 70 collaboratori. I suoi collaboratori lo assisteranno nelle attività in relazione alla comunicazione del Consiglio federale, alla presidenza della Confederazione, alla pianificazione politica all’attenzione del Consiglio federale e alla gestione delle crisi.
Di madrelingua italiana, Andrea Arcidiacono ha un’ottima padronanza del tedesco, del francese e dell’inglese. Vive a Berna.
Ulteriori informazioni
Links
Consiglio federale - portavoce