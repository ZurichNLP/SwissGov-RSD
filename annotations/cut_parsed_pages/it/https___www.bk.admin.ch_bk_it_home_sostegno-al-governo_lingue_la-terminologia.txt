Terminologia
La qualità della terminologia è determinante per la qualità dei testi specializzati. Sia nella fase di redazione dei testi che nella traduzione la terminologia è quindi uno strumento d’importanza essenziale per la comunicazione e la trasmissione di conoscenze.
Che cos'è la terminologia?
Quando si parla di terminologia si intende in primo luogo il linguaggio settoriale usato in un determinato dominio, ad esempio la terminologia della medicina, del diritto o della pianificazione del territorio.
La terminologia è anche l’attività di raccolta, elaborazione e diffusione dei linguaggi settoriali. Questa attività può essere puntuale, come nel caso dei glossari creati per una traduzione, oppure sistematica, come nel caso delle raccolte terminologiche in cui si tratta la terminologia di un determinato dominio nel modo più esauriente e completo possibile.
Con la terminologia si confrontano quotidianamente redattori, traduttori, interpreti, giuristi, specialisti della comunicazione, scienziati, tecnici, ecc.
Il ruolo della terminologia
La qualità della terminologia è determinante per la qualità dei testi specializzati: una buon uso della terminologia è infatti la chiave per testi chiari e comprensibili, sia che si tratti di originali che di traduzioni.
Per questo motivo, la terminologia è uno strumento molto importante per la comunicazione e la trasmissione di conoscenze.
La terminologia nell'Amministrazione federale
Nell’Amministrazione sono diversi i servizi che svolgono attività legate al plurilinguismo. Per garantire uno standard di qualità omogeneo ed evitare sprechi di tempo è necessario coordinare la terminologia in modo efficace e garantire che le informazioni rilevanti siano rapidamente accessibili.
Questo coordinamento è compito della Sezione di terminologia della Cancelleria federale. La Sezione di terminologia offre molteplici servizi nelle lingue ufficiali e in inglese e rende accessibile al pubblico la terminologia che elabora per mezzo di TERMDAT, la banca dati terminologica dell’Amministrazione federale.
La terminologia contribuisce così ad aumentare la qualità della trasmissione di informazioni e della comunicazione plurilingue.
Formazione
Ogni anno la Sezione di terminologia organizza in diverse lingue corsi di metodologia terminologica e corsi di consultazione e redazione di schede TERMDAT.
Ulteriori informazioni
Documenti
Consulta TERMDAT
Elenco delle denominazioni degli Stati
Introduzione a TERMDAT (PDF, 1 MB, 20.03.2025)
Classificazione TERMDAT (PDF, 193 kB, 09.07.2024)
Raccolte terminologiche TERMDAT (PDF, 409 kB, 19.01.2023)
Schede TERMDAT – Regole redazionali (PDF, 2 MB, 19.12.2018)
Servizi linguistici centrali, Sezione di terminologia
Basi legali