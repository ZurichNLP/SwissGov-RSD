Vote électronique
In Svizzera, Confederazione e Cantoni sperimentano il voto elettronico dal 2004. Finora si sono svolte con buoni risultati più di 300 prove.
Con il progetto Vote électronique, si propone di offrire ai cittadini la possibilità di esercitare i loro diritti politici anche per via elettronica, offrendo in tal modo nuove opportunità alla democrazia.
Vote électronique è un progetto congiunto di Confederazione e Cantoni. Il progetto Vote électronique è parte integrante della strategia di e-Government della Svizzera secondo la quale gli elettori devono poter votare avvalendosi di sistemi accessibili, mobili e tracciabili. Il voto elettronico presenta i seguenti vantaggi:
Fin dall'inizio è stato scelto un approccio che antepone la sicurezza alla velocità. In Svizzera vengono approvati solo sistemi di voto elettronico che rispettano i severi requisiti di sicurezza previsti dal diritto federale. Vi sono i presupposti per una votazione elettronica affidabile e il segreto del voto è tutelato.
Stato attuale
Il 26 giugno 2019 il Consiglio federale ha incaricato la Cancelleria federale di provvedere a riorganizzare la fase sperimentale del voto elettronico in collaborazione con i Cantoni. La riorganizzazione della fase sperimentale si basa sui seguenti obiettivi:
Esigenze del diritto federale
La Cancelleria federale e i Cantoni hanno redatto un rapporto finale congiunto sulla riorganizzazione e la ripresa delle prove in 2020. Nella prima tappa della riorganizzazione sono state rivedute le basi legali del voto elettronico. La revisione parziale dell’ordinanza sui diritti politici (ODP) e la revisione totale dell’ordinanza della Cancelleria federale concernente il voto elettronico (OVE) sono entrate in vigore il 1° luglio 2022 ().
Comunicato stampa del 3 marzo 2023
Comunicato stampa del 16 agosto 2023
Prove di voto elettronico
Il Consiglio federale ha accordato l’autorizzazione di principio ai Cantoni di Basilea Città, San Gallo e Turgovia per la sperimentazione del voto elettronico negli anni 2023–2025 e per la sperimentazione del voto elettronico in occasione delle elezioni del Consiglio nazionale del 22 ottobre 2023 (cfr. Comunicato stampa del 3 marzo 2023 e Comunicato stampa del 16 agosto 2023). L’autorizzazione di principio si applica a una parte limitata dell’elettorato ().
Comunicato stampa del 22 novembre 2023
Prove di voto elettronico
Nella seduta del 22 novembre 2023 il Consiglio federale ha anche accordato l’autorizzazione di principio al Cantone dei Grigioni per la sperimentazione del voto elettronico negli anni 2024–2026 (Comunicato stampa del 22 novembre 2023). L’autorizzazione di principio si applica a una parte limitata dell’elettorato ().
catalogo delle misure della Confederazione e dei Cantoni
I Cantoni utilizzano il sistema di voto elettronico completamente verificabile della Posta Svizzera. Il sistema e le sue modalità d’esercizio sono stati sviluppati e testati su mandato della Cancelleria federale. Gli interventi la cui necessità è stata constatata nel corso delle verifiche sono inseriti in un catalogo delle misure allestito congiuntamente dalla Confederazione e dai Cantoni coinvolti, d’intesa con la Posta, nell’ottica di un processo di miglioramento continuo (cfr. ). La Cancelleria federale esamina l’attuazione delle misure nell’ambito delle procedure per la concessione del nulla osta.
Comunicati stampa
Il Consiglio federale autorizza l’impiego del voto elettronico nel Cantone dei Grigioni
Nella sua seduta del 22 novembre 2023, il Consiglio federale ha accordato al Cantone dei Grigioni un’autorizzazione di principio per le prove di voto elettronico nell’ambito di scrutini federali. L’autorizzazione di principio si applica a una parte limitata dell’elettorato fino alla votazione dell’8 marzo 2026. Contemporaneamente, la Cancelleria federale rilascia il nulla osta per la votazione del 3 marzo 2024.
Il Consiglio federale autorizza l’impiego del voto elettronico per le elezioni del Consiglio nazionale 2023
Nella seduta del 16 agosto 2023 il Consiglio federale ha accordato ai Cantoni di Basilea Città, San Gallo e Turgovia le autorizzazioni di principio per la sperimentazione del voto elettronico in occasione delle elezioni del Consiglio nazionale del 22 ottobre 2023. L’autorizzazione di principio si applica a una parte limitata dell’elettorato.
Voto elettronico: il Consiglio federale autorizza la ripresa delle sperimentazioni
Nella seduta del 3 marzo 2023 il Consiglio federale ha accordato l’autorizzazione di principio ai Cantoni di Basilea Città, San Gallo e Turgovia per la ripresa della sperimentazione del voto elettronico in occasione di votazioni federali. L’autorizzazione di principio si applica a una parte limitata dell’elettorato ed è valida sino alla votazione del 18 maggio 2025 inclusa. Da parte sua, la Cancelleria federale ha concesso il nulla osta per la votazione del 18 giugno 2023.
Conferenza stampa del 3 marzo 2023
Voto elettronico: entrata in vigore delle nuove basi legali
Il 1° luglio 2022 entreranno in vigore le nuove basi legali per la prima tappa della riorganizzazione della fase sperimentale del voto elettronico. Nella seduta del 25 maggio 2022 il Consiglio federale ha posto in vigore la revisione parziale dell’ordinanza sui diritti politici (ODP). Ha inoltre preso atto che la revisione totale dell’ordinanza della Cancelleria federale concernente il voto elettronico (OVE) entrerà in vigore simultaneamente. Su questa base i Cantoni possono chiedere nuovamente al Consiglio federale di autorizzarli, nell’ambito della fase sperimentale, a proporre il voto elettronico.
Voto elettronico: disponibili i risultati della prima verifica indipendente
Il sistema di voto elettronico, attualmente sviluppato dalla Posta, è stato notevolmente migliorato. Allo stesso tempo richiede ulteriori sviluppi in parte piuttosto importanti. È quanto è emerso dai primi rapporti d’esame realizzati da specialisti indipendenti su mandato della Cancelleria federale. I risultati della verifica sono presi in considerazione per l’ulteriore sviluppo del sistema.
Tutti i comunicati stampa
La sicurezza del voto elettronico
Il filmato della Cancelleria federale spiega le misure adottate per garantire un voto elettronico sicuro in Svizzera.
Documenti
Voto elettronico: scheda informativa (PDF, 126 kB, 03.03.2023)
Voto elettronico: glossario (PDF, 139 kB, 03.03.2023)