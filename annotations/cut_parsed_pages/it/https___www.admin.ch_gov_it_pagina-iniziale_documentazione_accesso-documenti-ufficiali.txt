Accesso a documenti ufficiali
Il 1° luglio 2006 è entrata in vigore la legge federale del 17 dicembre 2004 sul principio di trasparenza dell’amministrazione (Legge sulla trasparenza, LTras), secondo cui chiunque ha il diritto di accedere a documenti ufficiali dell’Amministrazione federale a condizione che alla loro pubblicazione non si oppongano interessi pubblici o privati preponderanti. Tale diritto sussiste indipendentemente dalla cittadinanza o dal domicilio del richiedente; anche in questo caso non devono opporvisi particolari motivi.

È possibile consultare documenti redatti dopo il 1° luglio 2006. 

Per consultare un documento ufficiale dovete presentare una domanda al Dipartimento federale competente oppure, rispettivamente, alla Cancelleria federale:
La domanda va formulata con sufficiente precisione per permettere di identificare il documento richiesto. Se sono noti, si specifichino in particolare il titolo, l’ambito specifico, l’autorità che ha allestito il documento, il riferimento e un certo intervallo temporale o la data in cui il documento è stato redatto.
Ultima modifica 23.09.2015