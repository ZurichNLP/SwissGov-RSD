Viktor Rossi - Cancelliere della Confederazione
Il cancelliere della Confederazione Viktor Rossi è il capo dello stato maggiore del Consiglio federale. Assiste il presidente della Confederazione e il Consiglio federale nell’adempimento dei loro compiti governativi. Congiuntamente ai vicecancellieri partecipa alle sedute settimanali del Consiglio federale; in tale ambito ha diritto di voto consultivo e può presentare proposte.
Viktor Rossi è nato nel 1968. Dopo un apprendistato come cuoco ha conseguito la maturità liceale ed ha proseguito gli studi all’università di Berna, dove si è laureato seguendo un cursus per docenti di economia e diritto. Alle varie formazioni continue in ambito di management, gestione dei progetti e dei processi, è seguito nel 2015 un Diploma of advanced studies (DAS) in diritto.
Viktor Rossi è stato per 11 anni direttore della scuola professionale commerciale di Bienne. Durante questo periodo ha ricoperto i ruoli di vicepresidente e segretario della Conferenza delle scuole professionali e delle scuole specializzate superiori del Cantone di Berna come anche di presidente della Conferenza dei direttori delle scuole professionali commerciali del Cantone di Berna.
È entrato in Cancelleria federale nel 2010 come capo della Sezione gestione degli affari e logistica. Dal 2015 ha svolto la funzione di incaricato del cancelliere della Confederazione nell'ambito del progetto informatico chiave GENOVA (introduzione della gestione degli affari /soluzione standard GEVER per l’Amministrazione federale centrale). Dal 2019 è stato vicecancelliere e in questo ruolo ha diretto il Settore Consiglio federale.
Viktor Rossi è sposato e padre di due figlie adulte. Ha la doppia cittadinanza svizzera e italiana. È membro del partito Verde Liberale.
Messaggio per lo specialista