Rachel Salzmann - Vicecancelliera
Rachel Salzmann, nata l’8 dicembre 1981, attinente di Naters (VS), ha studiato storia e scienze dei media e della comunicazione all’università di Berna, dove si è laureata nel 2007. Ha conseguito un Executive Master of Business Administration con specializzazione in Public Management alla Scuola universitaria professionale di Berna. Rachel Salzmann ha lavorato al DATEC dal 2012 al 2018, negli ultimi quattro anni in qualità di collaboratrice personale dell'ex consigliera federale Doris Leuthard. In seguito è passata alla Credit Suisse Energy Infrastructure Partners AG come Head Public and Regulatory Affairs. Prima di passare alla Cancelleria federale ha diretto lo stato maggiore della presidente della Direzione generale (CEO) della CSS Assicurazioni Malattia.
Dal 1° luglio 2024, in veste di vicecancelliera, Rachel Salzmann è alla guida del Settore Consiglio federale. In questa veste, di concerto con il cancelliere della Confederazione e il portavoce del Consiglio federale, è responsabile per il disbrigo tempestivo e qualitativamente corretto di tutti i compiti relativi alla preparazione e allo svolgimento delle sedute del Consiglio federale nonché delle successive pratiche. Dirige inoltre sette unità amministrative con circa 130 collaboratori. Tra queste unità figurano i Servizi linguistici della Cancelleria federale, il Centro delle pubblicazioni ufficiali e la Sezione del diritto.
Rachel Salzmann è sposata, ha un figlio e vive con la sua famiglia a Berna. È membro del partito del Centro.
Messaggio per lo specialista