Servizi specializzati
Safety Office
La sicurezza (safety) è di fondamentale importanza per il DATEC. Il Safety Office agisce sempre nell'interesse della sicurezza e sostiene l'ulteriore sviluppo della safety nell'ambito dei trasporti terrestri, fluviali, lacustri e aerei, dell'utilizzo, trasporto e distribuzione di energia nonché nel quadro delle infrastrutture di comunicazione.
Reporting Office for Just Culture in Civil Aviation ROJCA
Il ROJCA è un organo di notifica del DATEC istituito per promuovere la cosiddetta «just culture» (traducibile letteralmente con «cultura giusta») e, in particolare, per la tutela delle fonti di informazione che segnalano eventi attinenti al settore dell'aviazione civile svizzera. Le persone che riscontrano una possibile violazione della tutela di suddette fonti da parte delle proprie autorità, della propria impresa o di altre organizzazioni possono informarne il ROJCA.
Commissione federale per la sicurezza nucleare CSN
La CSN fornisce consulenza al Consiglio federale, al Dipartimento DATEC e all'Ispettorato federale della sicurezza nucleare (IFSN) in materia di sicurezza degli impianti nucleari.
Ispettorato federale della sicurezza nucleare IFSN
L’Ispettorato federale della sicurezza nucleare (IFSN) è l’autorità federale incaricata di vigilare sulla sicurezza delle centrali nucleari svizzere.
Ispettorato federale degli oleo- e gasdotti IFO
L’Ispettorato federale degli oleo- e gasdotti (IFO) vigila sulla progettazione, la costruzione e l’esercizio degli impianti adibiti al trasporto di carburanti combustibili liquidi o gassosi. Esso persegue l’obiettivo di garantire e promuovere in modo attivo la sicurezza per l’uomo e l’ambiente, accordando all’aspetto della sicurezza la priorità rispetto alla redditività.
Ispettorato federale degli impianti a corrente forte ESTI
L’Ispettorato federale degli impianti a corrente forte (ESTI) è l’organo di controllo per gli impianti elettrici ad alta e bassa tensione. Esso vigila affinché quest’ultimi vengano pianificati, costruiti e mantenuti in modo sicuro e nel rispetto dell’ambiente. In qualità di ente accreditato, l’ESTI verifica che vengano immessi sul mercato soltanto prodotti elettrici sicuri e che le installazioni domestiche corrispondano allo stato della tecnica.