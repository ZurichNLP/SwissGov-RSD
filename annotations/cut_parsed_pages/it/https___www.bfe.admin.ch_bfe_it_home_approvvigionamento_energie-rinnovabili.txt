Energie rinnovabili
Le fonti energetiche rinnovabili sono inesauribili e rispettose dell'ambiente e, a lungo termine, potranno garantire quasi tutto l'approvvigionamento energetico mondiale. Il loro sviluppo deve quindi essere portato avanti in modo spedito.
In Svizzera, la Strategia energetica 2050 prevede una transizione graduale del sistema energetico; da un lato, la riduzione dei consumi e, dall’altro, la promozione dello sviluppo delle energie rinnovabili.
Per promuovere le energie rinnovabili sono in atto diverse misure di sostegno pubblico. Nel tempo le energie rinnovabili devono diventare economicamente competitive rispetto ad altre fonti energetiche. In alcuni settori già oggi è così.
In Svizzera, la forza idrica è da tempo un'importante fonte di energia rinnovabile. I «nuovi» vettori energetici rinnovabili, ovvero sole, legno, biomassa, vento, calore geotermico e calore ambientale, hanno un peso sempre maggiore nell'approvvigionamento energetico del Paese nei settori dell'elettricità, del calore e dei carburanti.
Nella Statistica svizzera delle energie rinnovabili vengono pubblicati ogni anno i principali dati sull'utilizzo di tali energie.
Link
Misure di promozione
Statistica svizzera delle energie rinnovabili
Prospettive energetiche
SvizzeraEnergia, il programma della Confederazione per l’efficienza energetica e le energie rinnovabili
AEE SUISSE – Organisation faîtière de l'économie des énergies renouvelables et de l'efficacité énergétique
repowermap - Energie rinnovabili e efficienza energetica nella tua regione
Ultima modifica 13.05.2020