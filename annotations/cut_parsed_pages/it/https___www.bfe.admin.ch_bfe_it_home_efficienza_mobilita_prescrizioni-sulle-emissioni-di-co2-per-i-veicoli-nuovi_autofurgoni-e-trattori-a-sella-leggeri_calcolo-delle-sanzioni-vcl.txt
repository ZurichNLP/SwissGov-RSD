Calcolo delle sanzioni autofurgoni e trattori a sella leggeri
L’obiettivo individuale è calcolato sulla base del valore obiettivo di 153,9 g CO2/km, tenendo conto del peso a vuoto.
Calcolo delle sanzioni per grandi importatori
Se le emissioni medie di CO2 del parco di autofurgoni e dei trattori a sella leggeri di nuova immatricolazione di un grande importatore (almeno sei nuove immatricolazioni in un anno) superano il suo obiettivo individuale, l’importatore è tenuto al pagamento di una sanzione. I parametri di calcolo relativi all’obiettivo per il 2025 non sono ancora noti in modo definitivo. Non appena il Consiglio federale avrà adottato le disposizioni di esecuzione per il 2025, sarà pubblicato un esempio di calcolo per i grandi importatori. Queste nuove disposizioni di esecuzione dovrebbero entrare in vigore nel secondo trimestre del 2025, con effetto retroattivo al 1° gennaio 2025.
Calcolo delle sanzioni per piccoli importatori
Per quanto concerne i piccoli importatori (meno di sei nuove immatricolazioni l’anno) il superamento dell’obiettivo e la sanzione saranno calcolati singolarmente per ogni autofurgone o trattore a sella leggero. L’ammontare dell’eventuale sanzione dipende, oltre che dalle emissioni di CO2, anche dal peso a vuoto del veicolo di nuova immatricolazione. Pertanto anche veicoli con emissioni di CO2 inferiori a 153,9 g/km potrebbero essere soggetti al pagamento di una sanzione. Con l’entrata in vigore delle disposizioni di esecuzione aggiornate con un decreto del Consiglio Federale, la formula di calcolo sarà adeguata nel corso del 2025. L’ammontare di un’eventuale sanzione può essere calcolato con l’apposito strumento di calcolo.
Compensazione delle sanzioni a carico dei piccoli importatori
I piccoli importatori di VCL devono pagare un’eventuale sanzione per il mancato rispetto delle prescrizioni sulle emissioni di CO2 prima dell’immatricolazione del veicolo. Per i veicoli che superano l’obiettivo viene inflitta una sanzione. Se, invece, le emissioni di un veicolo rimangono al di sotto dell’obiettivo, non viene esatta alcuna sanzione, ma non viene comunque corrisposto alcun bonus. I piccoli importatori hanno tuttavia la possibilità di cedere i propri veicoli a un grande importatore. In questo modo è possibile che una sanzione per un veicolo ad alte emissioni venga ridotta o che venga versato un bonus per un veicolo efficiente. Queste condizioni sono un accordo di diritto privato tra l’importatore che cede il veicolo e quello che lo acquista. La cessione deve essere notificata all’UFE precedentemente alla prima immatricolazione in Svizzera.
Documenti
Calcolo delle sanzioni
Moduli e schede informative
Opuscoli e rapporti
Link
Strumento di calcolo per i piccoli importatori VCL
Borsa CO2
Domanda di attestazione in riferimento all’art. 23 dell’ordinanza sulla riduzione delle emissioni di CO2 per VCL
Diritto
Ordinanza sulla riduzione delle emissioni di CO2 (Ordinanza sul CO2)
Ultima modifica 06.01.2025