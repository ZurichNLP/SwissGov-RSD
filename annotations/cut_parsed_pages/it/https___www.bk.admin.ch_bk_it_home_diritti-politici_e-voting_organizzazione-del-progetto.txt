Organizzazione del progetto
In qualità di committente del progetto, il Consiglio federale ha ricevuto dal Parlamento il mandato di introdurre gradualmente il voto elettronico. La Cancelleria federale, che è stata incaricata della sua attuazione, ha affidato la realizzazione del progetto alla Sezione dei diritti politici, la quale ha istituito un team di progetto della gestione operativa e tecnica. La Cancelleria federale è responsabile della procedura di autorizzazione nell’ambito di scrutini federali e del coordinamento di progetti cantonali.
Organi
Il comitato direttivo Voto elettronico (CD VE) esamina le proposte strategiche della Cancelleria federale nell’ambito del progetto prima che siano presentate al Consiglio federale o al Parlamento. Il CD VE, composto da undici membri, è diretto dal cancelliere della Confederazione. Vi sono rappresentati in seno alla Confederazione:
Gli altri sei seggi sono occupati dai Cantoni. I membri della Conferenza dei cancellieri di Stato designano i rappresentanti dei Cantoni nel CD VE.
Il comitato di progetto Voto elettronico (CP VE), che si compone del team di progetto Vote électronique della Cancelleria federale, dei rappresentanti dei Cantoni e della Posta Svizzera come fornitore di sistema, controlla l’attuazione del catalogo di misure. I Cantoni che hanno già introdotto il canale di voto elettronico o che hanno previsto uno scadenziario vincolante per la sua introduzione possono far parte del comitato direttivo.