Il Dipartimento federale degli affari esteri (DFAE)
Il Dipartimento federale degli affari esteri (DFAE) rappresenta la Svizzera all’estero. È diretto da Ignazio Cassis dal novembre 2017.
Il Consigliere federale Ignazio Cassis
Ignazio Cassis è nato il 13 aprile 1961. Ha conseguito la laurea in medicina umana all'Università di Zurigo (1987) e in salute pubblica all'Università di Ginevra (1996). Nel 1998 è diventato specialista FMH in medicina interna e in prevenzione e salute pubblica. Ha esercitato la professione medica dal 1988 al 1996. È stato medico cantonale del Cantone Ticino dal 1996 al 2008 e vicepresidente della Federazione dei medici svizzeri (FMH) dal 2008 al 2012. È stato incaricato di corsi in numerose università svizzere. È stato presidente delle associazioni CURAVIVA Suisse (Istituti sociali e di cura svizzeri) e curafutura, gli assicuratori-malattia innovativi.
È diventato membro del Consiglio nazionale nel 2007 come rappresentante ticinese del partito liberale-radicale: nel 2015 è diventato presidente del gruppo PLR alle Camere federali e ha presieduto la commissione della sicurezza sociale e della sanità CSSS del Consiglio nazionale dal 2015 fino alla sua elezione.
Ignazio Cassis è sposato.
Elezione a consigliere federale
Ignazio Cassis è stato eletto consigliere federale dall’Assemblea federale plenaria il 20 settembre 2017. Dal 1° novembre 2017 è a capo del Dipartimento federale degli affari esteri. Nel 2022 Ignazio Cassis è stato presidente della Confederazione.
Il Dipartimento federale degli affari esteri (DFAE)
Il DFAE tutela gli interessi della Svizzera all’estero e attua la strategia di politica estera del Consiglio federale. Il Consiglio federale pone particolare attenzione alla cura e all’estensione delle relazioni con i paesi limitrofi e con l’UE. Mediante le moderne tecnologie, il DFAE intende aggiornare costantemente e migliorare le prestazioni di servizi nei confronti degli svizzeri all’estero.
Alcune cifre relative al DFAE
Posti a tempo pieno (2022): 5'469
Nel 2022 le spese del DFAE sono ammontante a 3,29 miliardi di franchi.
Ultima modifica 28.12.2023